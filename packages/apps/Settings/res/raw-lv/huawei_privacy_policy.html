<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>
<body>
<div>
  <p align="center"><strong> </strong><br />
  <p align="center"><strong>Huawei konfidencialitātes politika</strong></p>
  <br />
  Cien. lietotāji,<a name="_GoBack" id="_GoBack"></a><br />
  <br />
  Uzņēmums Huawei Device Co., Ltd. un tā saistītie uzņēmumi visā pasaulē (turpmāk tekstā — &quot;Huawei&quot; vai &quot;mēs&quot;) saprot, cik svarīga ir jūsu konfidencialitāte, un ir apņēmies to aizsargāt. Ja neesat pilnīgi izlasījis un izpratis šo konfidencialitātes politiku (&quot;šī Politika&quot;), kā arī piekritis tās noteikumiem, neiesniedziet un nenodrošiniet uzņēmumam Huawei privātus datus.<br />
  <br />
  Mēs esam izveidojuši šo Politiku, lai palīdzētu jums saprast:<br />
  <strong>1. Kā Huawei izmanto jūsu personas datus</strong><br />
  <strong>2. Kā Huawei izmanto sīkfailus un tamlīdzīgas tehnoloģijas</strong><br />
  <strong>3. Kā Huawei izpauž jūsu personas datus</strong><br />
  <strong>4. Kā piekļūt jūsu personas datiem, tos modificēt un mainīt</strong><br />
  <strong>5. Kā Huawei aizsargā jūsu personas datus</strong><br />
  <strong>6. Kā Huawei apstrādā bērnu personas datus</strong><br />
  <strong>7. Trešo pušu pakalpojumi un to sniedzēji</strong><br />
  <strong>8. Kā jūsu personas dati tiek pārsūtīti starptautiski</strong><br />
  <strong>9. Kā šī politika tiek atjaunināta</strong><br />
  <strong>10. Kā sazināties ar Huawei</strong><br />
  <br />
  Lūdzu, ņemiet vērā, ka šī Politika attiecas tikai uz Huawei patērētāju līmeņa produktiem, piemēram, ierobežotas funkcionalitātes tālruņiem, viedtālruņiem, planšetdatoriem, mājas ierīcēm, datu kartēm, datoru lietojumprogrammām, rīkiem, programmatūru, vietnēm un pakalpojumiem, kuros ir ietverta saite uz šo Politiku.<br />
  <br />
  Šajā Politikā ir aprakstīts, kā Huawei apstrādā personīgus un privātus datus un kā Huawei ir apņēmies aizsargāt jūsu konfidencialitāti. Tomēr vienā politikā nevar pietiekami plaši aprakstīt visus jautājumus saistībā ar datu apstrādi. Tāpēc Huawei sniegs papildinformāciju, kas attiecas uz noteiktu produktu vai pakalpojumu, kā pielikumu šai Politikai, lai jūs informētu par citiem datu apkopošanas mērķiem. <a name="OLE_LINK1" id="OLE_LINK1">Ieteicams izlasīt gan šo Politiku, gan tās pielikumus, lai labāk izprastu mūsu politikas par konkrētu produktu vai pakalpojumu.</a>    <br />
  <br />
  <strong>1. Kā Huawei izmanto jūsu personas datus</strong><br /><br />
  <a name="OLE_LINK3" id="OLE_LINK3">Personas dati ir informācija, kas personu var identificēt atsevišķi vai kopā ar citu informāciju un kas tiek apkopota mūsu produktu lietošanas gaitā, piemēram, vārds, dzimšanas datums, adrese, personas kods, tālruņa numurs, konta numurs, fotoattēls un laiks un vieta, kurā persona izmanto iepriekšminētos produktus vai pakalpojumus. Huawei apkopo un lieto jūsu personas datus tikai un vienīgi šajā Politikā norādītajiem mērķiem. Tālāk ir norādīti personas datu piemēri, kurus mēs varam apkopot, un to lietošanas veids: </a></p>
  1.1. Kādus personas datus Huawei apkopo<br />
  <br />
  Mēs no jums varam apkopot dažādus personas datus, piemēram, jūsu vārdu, profila attēlu, tālruņa numuru, e-pasta adresi, vecumu un atrašanās vietas datus. Tālāk ir sniegti daži personas datu piemēri, ko mēs no jums varam apkopot.<br />
  <br />
  a)   Informācija, kuru mums sniedzat tieši — vairākos mūsu pakalpojumos tiek piedāvāta iespēja izveidot kontus vai profilus. Mēs varam jums lūgt sniegt nepieciešamo konta informāciju, piemēram, jūsu e-pasta adresi, piegādes adresi, tālruņa numuru, produkta informāciju, iegādes laiku un apmaksas metodi. Ja lietojat Huawei pakalpojumus, lai kopīgotu saturu ar draugiem, mēs varam lūgt jums norādīt draugu kontaktinformāciju, piemēram, vārdu, profila attēlu, tālruņa numuru un e-pasta adresi. Daži no mūsu pakalpojumiem sniedz iespēju sazināties un kopīgot informāciju ar citiem. Šī saziņa un kopīgotā informācija tiks apstrādāta drošā veidā. Ja jūsu ierīcē vai lietojumprogrammā rodas kļūdas, varat izvēlēties šo kļūdu informāciju nosūtīt uzņēmumam Huawei.<br />
  <br />
  b)   Informācija par to, kā jūs lietojat mūsu pakalpojumus — mēs varam no jūsu ierīcēm apkopot sistēmas un lietojumprogrammu datus, tostarp ierīces nosaukumu, sistēmas un lietojumprogrammu versijas, reģiona un valodas iestatījumus, ierīces versijas, ierīces identifikācijas numurus (IMEI, ESN, MEID un SN), ierīces ģeogrāfiskās atrašanās vietas informāciju (piemēram, tā apgabala ID, kurā atrodas jūsu ierīce), jūsu pakalpojumu sniedzēja tīkla ID (PLMN), lietojumprogrammu lietošanas veidu un IP adresi, kuru lietojat, lai piekļūtu internetam. Mēs varam apkopot arī žurnālu informāciju, piemēram, mūsu pakalpojumu lietošanas laiku un ilgumu, meklēšanas vaicājumus, kurus ievadāt pakalpojumos, un informāciju, kas saglabāta jūsu ierīcēs iestatītajos sīkfailos. <br />
  <br />
  c)   Informācija no trešo pušu avotiem — mēs varam saņemt informāciju par jums no publiski un komerciāli pieejamiem avotiem saskaņā ar tiesību aktiem. Mēs varam arī saņemt informāciju par jums no trešo pušu sociālo tīklu pakalpojumiem, kad jūs izvēlaties ar tiem izveidot savienojumu, piemēram, kad izvēlaties mūsu vietnēs pieteikties savā kontā, izmantojot savu Facebook vai Twitter kontu.<br />
  <br />
  1.2.  Kā Huawei izmanto jūsu personas datus<br />
  <br />
  Mēs varam izmantot jūsu personas datus, lai veiktu tālāk norādītās darbības:<br />
  a)   izpildītu jūsu pasūtījumus; piegādātu jūsu produktus vai pakalpojumus, aktivizētu vai verificētu jūsu produktus vai pakalpojumus, veiktu izmaiņas saskaņā ar jūsu pieprasījumu un sniegtu tehnisko atbalstu; <br />
  <br />
  b)   ar jums sazinātos, sūtītu jums informāciju par produktiem un pakalpojumiem, kas jūs varētu interesēt, uzaicinātu jūs piedalīties Huawei akcijās un tirgus izpētes aptaujās, saņemot jūsu piekrišanu, vai jums sniegtu tiešā mārketinga informāciju, saņemot jūsu tiešu piekrišanu; ja nevēlaties saņemt šādu informāciju, varat jebkurā laikā no tās atteikties;<br />
  <br />
  c)   jūs informētu par pieejamiem sistēmas vai lietojumprogrammu atjauninājumiem un ieviestu šādus atjauninājumus;<br />
  <br />
  d)   jums nodrošinātu personalizētu lietotāja pieredzi un pielāgotu saturu, kā arī aktivizētu pēcpārdošanas pakalpojumus;<br />
  <br />
  e)   veiktu iekšējos auditus, datu analīzi un pētījumus, lai pilnveidotu mūsu produktus un pakalpojumus; <br />
  <br />
  f) analizētu mūsu uzņēmējdarbības efektivitāti un mūsu tirgus daļu; <br />
  <br />
  g)   pilnveidotu mūsu saziņu ar klientiem un nodrošinātu jums sniegtā pakalpojuma kvalitāti un drošību;<br />
  <br />
  h)   sniegtu problēmu novēršanas pakalpojumus, ja izvēlēsieties mums nosūtīt informāciju par kļūdām; <br />
  <br />
  i) sinhronizētu, kopīgotu un saglabātu datus, kurus augšupielādējat vai lejupielādējat, kā arī datus, kas nepieciešami augšupielāžu un lejupielāžu veikšanai;<br />
  <br />
  j) uzlabotu mūsu zaudējumu un krāpšanās novēršanas programmas.<br />
  <br />
  1.3.  Ar atrašanās vietu saistīti pakalpojumi<br />
  <br />
  Kad piekļūstat noteiktiem pakalpojumiem, kas saistīti ar atrašanās vietu, piemēram, meklējat informāciju, izmantojat navigācijas norādījumus vai noskaidrojat laika prognozi, pamatojoties uz konkrētām atrašanās vietām, Huawei var apkopot, izmantot un apstrādāt jūsu ierīces precīzas vai aptuvenas atrašanās vietas informāciju. Tas ir vajadzīgs, lai Huawei varētu sniegt iepriekš minētos pakalpojumus. Apkopotā informācija var būt ierīces identifikācijas numuri (IMEI, ESN, MEID un SN), tips un modelis, kā arī ierīces reāllaika atrašanās vietas informācija (tostarp informācija, kas iegūta, izmantojot GPS, Wi-Fi, kā arī jūsu mobilo sakaru operatora tīkla ID). Huawei apkopo atrašanās vietas informāciju, lai nodrošinātu un uzlabotu ar atrašanās vietu saistītos produktus un pakalpojumus.<br />
  <br />
  Mēs varam jums katrā pakalpojumā jautāt, vai vēlaties iespējot šādus atrašanās vietas pakalpojumus. Varat izvēlēties nekopīgot savas atrašanās vietas informāciju, savās ierīcēs izslēdzot atrašanās vietas pakalpojumus. Lai saņemtu detalizētu informāciju par to, kā atspējot ar atrašanās vietu saistītus pakalpojumus, lūdzu, sazinieties ar mobilo sakaru operatoru vai pakalpojumu sniedzēju.<br />
  <br />
    1.4.  Neidentificējošas informācijas apkopošana un lietošana<br />
  <br />
  &quot;Neidentificējoša informācija&quot; ir informācija, ar kuras palīdzību nevar identificēt konkrētu personu. Huawei var apkopot uzkrātu statistikas informāciju, piemēram, par mūsu vietnes apmeklētāju skaitu. Huawei šādu informāciju apkopo, lai saprastu, kā patērētāji izmanto mūsu vietni, produktus vai pakalpojumus. Tas Huawei ļauj uzlabot un racionalizēt savus pakalpojumus, lai labāk apmierinātu klientu vajadzības. Huawei pēc saviem ieskatiem var apkopot, izmantot, apstrādāt, nodot vai izpaust neidentificējošu informāciju citos nolūkos.<br />
  <br />
  <a name="OLE_LINK10" id="OLE_LINK10">Mēs cenšamies jūsu personas datus un neidentificējamo informāciju glabāt atsevišķi un katru informācijas veidu izmantot neatkarīgi. Ja personas dati tiek apvienoti ar neidentificējamu informāciju, šāda kombinācija tiek apstrādāta kā personas dati, kamēr vien šie dati ir kopā.</a></p>
  <br />
  <strong>2. Kā Huawei izmanto sīkfailus un tamlīdzīgas tehnoloģijas</strong><br />
  <br />
  2.1. Sīkfaili<br />
  <br />
  Lai mūsu vietnes darbotos pareizi, mēs dažkārt izvietojam nelielus datu failus jūsu datoros vai mobilajās ierīcēs — tos sauc par sīkfailiem. Sīkfails ir vienkāršs teksta fails, ko jūsu datorā vai mobilajā ierīcē saglabā vietnes serveris, un tikai šis serveris var izgūt vai lasīt attiecīgā sīkfaila saturu. Katrs sīkfails ir unikāls un saistīts ar jūsu tīmekļa pārlūku vai mobilo lietojumprogrammu. Tajā ir noteikta informācija, piemēram, identifikators, vietnes nosaukums, kā arī cipari un rakstzīmes. Sīkfaili ļauj vietnēm atcerēties tādu informāciju kā jūsu preferences vai to, kas ir jūsu iepirkumu grozā.<br />
  <br />
  Vairākums lielo tīmekļa vietņu vai interneta pakalpojumu sniedzēju to dara, lai uzlabotu lietotāja pieredzi, ļaujot vietnei &quot;atcerēties&quot; jūs atsevišķa apmeklējuma laikā (izmantojot &quot;sesijas sīkfailu&quot;) vai atkārtotiem apmeklējumiem (izmantojot &quot;pastāvīgu sīkfailu&quot;). Sīkfaili palīdz vietnei atcerēties jūsu iestatījumus: valodu, fonta lielumu un citas vietņu skatīšanas preferences jūsu datoros vai mobilajās ierīcēs. Tādējādi jums šāda informācija vairs nav jāievada, kad atgriežaties mūsu vietnē. Ja tīmekļa vietne neizmantos sīkfailus, ikreiz, kad vietnē atvērsit jaunu lapu, tā jūs uzskatīs par jaunu apmeklētāju. Piemēram, ievadot pieteikšanās informāciju un pārejot uz citu lapu, tā jūs neatpazīs un jūs vairs nebūsiet pieteicies sistēmā.<br />
  <br />
  Huawei neizmanto sīkfailus citiem mērķiem kā tikai šeit norādītajiem. Varat pārvaldīt vai dzēst sīkfailus pēc saviem ieskatiem. Plašāka informācija atrodama vietnē <em><a href="http://aboutcookies.org/">AboutCookies.org</a></em>. Varat izdzēst visus datoros jau esošos sīkfailus, kā arī iestatīt lielāko daļu pārlūku, lai tās bloķētu sīkfailus. Tomēr, ja tā darīsiet, nākamajā mūsu vietņu apmeklējuma reizē jums var būt manuāli jāpielāgo daži preferenču iestatījumi. Lai saņemtu detalizētu informāciju par pārlūka iestatījumu maiņu, lūdzu, apmeklējiet šādas hipersaites: &lt;<em><a href="http://windows.microsoft.com/en-gb/internet-explorer/delete-manage-cookies" target="_blank">Internet Explorer</a>&gt;, &lt;<a href="https://support.google.com/chrome/answer/95647" target="_blank">Google Chrome</a>&gt;,&lt; <a href="http://support.mozilla.org/en-US/kb/Cookies" target="_blank">Mozilla Firefox</a>&gt;, &lt;<a href="https://support.apple.com/kb/PH19214" target="_blank">Safari</a>&gt;,</em> un &lt;<em><a href="http://www.opera.com/help/tutorials/security/privacy/" target="_blank">Opera</a>&gt;.</em>    <br />
  <br />
  2.2.  Tīmekļa bāksignāli un pikseļu tagi<br />
  <br />
  Papildus sīkfailiem mēs varam izmantot tīmekļa bāksignālus un pikseļu tagus, kas ir līdzīgas tehnoloģijas. Parasti e-pasta ziņojumā, kuru jums nosūta Huawei, ir &quot;klikšķa URL&quot;, kas ir saistīts ar saturu Huawei vietnē. Ja noklikšķināsiet uz šīs saites, Huawei izsekos šo klikšķi, un tas mums palīdzēs uzzināt jūsu preferences attiecībā uz mūsu produktiem vai pakalpojumiem un uzlabot klientu apkalpošanu. Tīmekļa bāksignāls parasti ir caurspīdīgs grafisks attēls, kas ir izvietots vietnē vai e-pasta ziņojumā. Pikseļu tagi mums sniedz iespēju nosūtīt e-pasta ziņojumus speciālā formātā, kas mums palīdz uzzināt, vai e-pasta ziņojums ir atvērts. Ja nevēlaties, lai šīs tehnoloģijas jūs izsekotu, varat jebkurā laikā anulēt e-pasta ziņojumu abonementu.<br />
  <br />
  2.3 Neizsekošanas signāli<br />
  <br />
  Daudzos tīmekļa pārlūkos tiek izmantota &quot;neizsekošanas&quot; funkcija, kas nosūta neizsekošanas signālus uz lietotāju atvērtajām vietnēm. Pašlaik vadošajā interneta standartu noteikšanas organizācijā nav vienprātības par to, kas vietnēm būtu jādara, kad tās saņem šādus signālus. Mēs tomēr ievērojam opciju &quot;<a title="Link opens in a new window" href="http://donottrack.us/" target="_blank">neizsekot</a>&quot;, ko var iestatīt jūsu pārlūkā.<br />
  <br />
  <strong>3. Kā Huawei izpauž jūsu personas datus</strong><br />
  <br />
  Huawei nepārdod jūsu personas datus trešajām pusēm. Tomēr Huawei var izpaust jūsu personas datus turpmāk izklāstītajās situācijās.<br />
  <br />
  3.1   Izpaušana ar jūsu skaidru piekrišanu — pēc jūsu piekrišanas saņemšanas Huawei var kopīgot jūsu personas datus ar pusēm, kuras esat norādījis, veidā, kādu esat izvēlējies.<br />
  <br />
  3.2   Izpaušana Huawei saistītajiem uzņēmumiem — jūsu personas dati tiks kopīgoti ar Huawei saistītajiem uzņēmumiem, un saskaņā ar mūsu politiku mēs saviem saistītajiem uzņēmumiem izpaudīsim tikai minimālo nepieciešamo informāciju.<br />
  <br />
  3.3   Izpaušana pilnvarotiem sadarbības partneriem (&quot;mūsu Partneriem&quot;) — uzņēmumam Huawei var būt jāsniedz jums pakalpojumi ar mūsu Partneru starpniecību. Tādēļ Huawei var kopīgot daļu jūsu personas datu ar saviem partneriem, lai jūs labāk apkalpotu un uzlabotu jūsu lietotāja pieredzi. Piemēram, ja izlemsit iegādāties Huawei produktus tiešsaistē, Huawei būs jāiesniedz jūsu personas dati attiecīgajiem loģistikas pakalpojumu sniedzējiem, lai tie jums varētu piegādāt produktus vai mūsu Partneri varētu sniegt jums pakalpojumus. Jūsu personas dati var tikt apstrādāti tikai norādītiem, precīzi noteiktiem un likumīgiem mērķiem, un datu apjoms tiek ierobežots līdz minimālajam, kāds nepieciešams paredzēto mērķu sasniegšanai. Visiem Huawei meitasuzņēmumiem vai mūsu Partneriem nav atļauts kopīgotos personas datus lietot citiem mērķiem.<br />
  <br />
  3.4 Personas datu izpaušana, pildot saistošas juridiskas prasības, vai citos pamatotas nepieciešamības apstākļos: Huawei var izpaust jūsu personas datus, ja to prasa tiesību akti, juridisks process, tiesa, valsts vai valdības iestādes. Dažās jurisdikcijās jūsu personas dati var tikt arī izpausti sadarbības pusēm gadījumos, kad Huawei ir iesaistīts reorganizācijas, apvienošanas, maksātnespējas vai likvidēšanas procesā. Mēs varam izpaust jūsu informāciju arī situācijās, kad tās izpaušana ir pamatoti nepieciešama, tostarp lai panāktu mūsu noteikumu un nosacījumu izpildi un aizsargātu mūsu klientus.<br />
  <br />
  <strong>4   Kā piekļūt saviem personas datiem, tos modificēt vai mainīt</strong><br />
  <br />
  Saskaņā ar Huawei noteikumiem un nosacījumiem varat jebkurā laikā pārvaldīt savus personas datus, piemēram, savu personīgā konta reģistrācijas informāciju. Šajā ziņā jums ir jānodrošina, lai jūsu iesniegtie personas dati būtu precīzi. Huawei velta pietiekamas pūles, lai jūsu personas dati būtu precīzi, pilnīgi un aktuāli. <br />
  <br />
  Jums ir tiesības piekļūt saviem personas datiem, ar dažiem izņēmumiem, kas atļauti tiesību aktos. Ja valstīs un jurisdikcijās ir specifiskas konfidencialitātes un informācijas tiesības, mēs tās ievērojam. Ja vēlaties izmantot savas datu piekļuves tiesības, lūdzu, informējiet mūs, rakstot uz e-pasta adresi consumer_privacy@huawei.com. Drošības apsvērumu dēļ šis pieprasījums var būt jānoformē rakstveidā.<br />
  <br />
  Turklāt jums ir tiesības dzēst vai labot jebkuru informāciju par jums, kas var būt mūsu rīcībā. Pēc jūsu pieprasījuma Huawei dzēsīs vai labos informāciju saskaņā ar jūsu norādījumiem. Lai to darītu, varat sazināties ar mums, rakstot uz e-pasta adresi consumer_privacy@huawei.com. Tomēr mēs varam atteikt pieprasījumu apstrādi, ja mums ir pietiekams pamats uzskatīt, ka pieprasījumi netiek veikti labticīgi, ja tie ir ļoti nepraktiski vai ja piekļuve tiem nav paredzēta vietējos tiesību aktos. <br />
  <br />
  <strong>5   Kā Huawei aizsargā jūsu personas datus</strong><br />
  <br />
  Uzņēmumam Huawei jūsu personas datu aizsardzība ir svarīga. Mēs ievērojam nozares standarta praksi, lai aizsargātu jūsu personas datus pret nesankcionētu piekļuvi, izpaušanu, lietošanu, mainīšanu, bojāšanu vai zaudējumiem. Mēs veicam visus praktiski iespējamos pasākumus, lai aizsargātu jūsu personas datus, piemēram: mēs izmantojam šifrēšanu, lai nodrošinātu datu konfidencialitāti; mēs izmantojam uzticamus aizsardzības mehānismus, lai aizsargātu datus no ļaunprātīgiem uzbrukumiem; mēs esam ieviesuši apmeklējumu kontroles mehānismus, lai personas datiem varētu piekļūt tikai pilnvaroti darbinieki; mēs gādājam, lai darbinieki izprastu personas datu aizsardzības nozīmi, organizējot apmācību seminārus par drošību un konfidencialitātes aizsardzību. <br />
  <br />
  Mēs veicam visus praktiski iespējamos pasākumus, lai ierobežotu jūsu personas datu apjomu līdz tiem, kas ir atbilstoši un būtiski. Mēs saglabājam jūsu personas datus tikai periodu, kas nepieciešams šajā Politikā izklāstīto mērķu izpildei, un nepaturam jūsu personas datus ilgāk, nekā nepieciešams, ja vien tiesību aktos nav paredzēts vai atļauts ilgāks saglabāšanas periods. Lai gan mēs rīkojamies ar pietiekamu rūpību, lai aizsargātu jūsu personas datus, ņemiet vērā, ka neviens drošības pasākums nav 100% nevainojams vai neuzlaužams. <br />
  <br />
  <strong>6   Kā Huawei apstrādā bērnu personas datus</strong><br />
  <br />
  Mūsu produkti, vietnes un pakalpojumi ir galvenokārt paredzēti pieaugušajiem. Bērniem nav atļauts izveidot savu personas kontu bez vecāku/aizbildņu piekrišanas. Ja bērna personas datu apkopošana notiek saskaņā ar juridiskām prasībām vai ar vecāka piekrišanu, mēs šādus personas datus izmantosim vai izpaudīsim, tikai ciktāl to atļauj tiesību akti, ar vecāka piekrišanu saskaņā ar vietējiem tiesību aktiem un noteikumiem vai ar mērķi aizsargāt bērnu. Lai gan bērna definīcija var atšķirties atkarībā no piemērojamiem tiesību aktiem un vietējām kultūras paražām, mēs jebkuru personu, kas nav sasniegusi 13 gadu vecumu, uzskatām par bērnu.<br />
  <br />
  Ja uzņēmums Huawei uzzina, ka tas ir apkopojis bērna personas datus, vispirms nesaņemot pārbaudāmu vecāka piekrišanu, tas veic nepieciešamos pasākumus, lai dzēstu informāciju, tiklīdz tas ir iespējams.<br />
  <br />
  <strong>7   Trešo pušu pakalpojumi un to sniedzēji</strong><br />
  <br />
  Lai uzlabotu apmeklējuma efektivitāti un lietotāja pieredzi, jums var tikt nodrošināts saturs vai interneta hipersaites no trešajām pusēm, kas nav Huawei daļa, un mūsu partneriem (&quot;Trešās puses&quot;). Huawei nekontrolē Trešās puses, un jūs varat izvēlēties, vai piekļūt to hipersaitēm vai saturam, vai lietot to pakalpojumus vai produktus. <br />
  <br />
  Huawei nekontrolē Trešo pušu konfidencialitātes un datu aizsardzības pasākumus, un uz šādiem pasākumiem neattiecas arī šī politika. Ja izlemjat brīvprātīgi sniegt informāciju Trešajām pusēm, lūdzu, skatiet to konfidencialitātes aizsardzības politikas.<br />
  <br />
  <strong>8   Kā jūsu personas dati tiek pārsūtīti starptautiski </strong><br />
  <br />
  Huawei produkti un pakalpojumi var tikt nodrošināti, izmantojot resursus un serverus, kas atrodas dažādās pasaules valstīs un reģionos. Tāpēc jūsu personas dati var tikt pārsūtīti vai tiem var piekļūt pāri robežām ārpus valsts, kurā izmantojat mūsu produktus un pakalpojumus. Šādās valstīs var nebūt spēkā tiesību akti, kuros noteikta konkrēta personas datu aizsardzība, vai arī šādās valstīs var būt spēkā citi juridiskie noteikumi par datu aizsardzību. Šādos gadījumos Huawei nodrošinās, ka jūsu datiem tiek piemērots tāds pats aizsardzības līmenis un ka tiek nodrošināta pietiekama jūsu datu aizsardzība saskaņā ar visiem piemērojamiem tiesību aktiem un noteikumiem. Piemēram, Huawei var paļauties uz jūsu piekrišanu datu starptautiskai pārsūtīšanai vai piemērot tādus drošības pasākumus anonimizāciju pirms datu pārsūtīšanas pāri robežām. <br />
  <br />
  <strong>9   Kā šī politika tiek atjaunināta</strong><br />
  <br />
  Huawei patur tiesības laiku pa laikam atjaunināt vai grozīt šo politiku. Huawei jūs informēs par izmaiņām, izmantojot dažādus saziņas veidus. Ja mūsu konfidencialitātes politikā tiek veiktas izmaiņas, mēs publicējam atjaunināto konfidencialitātes politiku savā vietnē (<a href="http://consumer.huawei.com/">http://consumer.huawei.com</a>). Mēs varam jums nosūtīt arī atsevišķu paziņojumu (piemēram, elektroniski), lai jūs informētu par izmaiņām mūsu konfidencialitātes politikā. <br />
  <br />
  <strong>10   Kā sazināties ar Huawei</strong><br />
  <br />
  Ja jums ir jautājumi, komentāri vai ierosinājumi, lūdzu, rakstiet mums uz adresi consumer_privacy@huawei.com vai iesniedziet tos kādā no mūsu birojiem visā pasaulē. Lai skatītu pilnīgu mūsu biroju atrašanās vietu sarakstu, lūdzu, apmeklējiet mūsu vietni: <br />
  <a href="http://www.huawei.com/en/contact-us">http://www.huawei.com/en/contact-us</a><br />
  <br />
  Svarīgs paziņojums — vietējo tiesību aktu un valodas paražu dēļ Huawei konfidencialitātes politikas versija vietējā valodā var atšķirties no šīs versijas. Attiecībā uz šādām atšķirībām spēkā ir versija, kas ir vietējā valodā.<br />
  <br />
  Pēdējoreiz atjaunināts: 2015. gada decembrī<br />
  Autortiesības © Huawei Device Co., Ltd. 2015. Visas tiesības paturētas<br />
</div>
</body>
</html>
