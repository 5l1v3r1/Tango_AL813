<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>
<body>
<p><strong>ВАЖНО:</strong> Овој договор е договор со краен корисник за  лиценцирање на софтвер (понатаму во текстот овој „Договор“) помеѓу вас (лице,  компанија или друг субјект) и Huawei Device Co., Ltd. (понатаму во текстот  „Huawei“) за користењето на овој софтвер (погледнете го членот 1.1. од овој  договор). Прочитајте го овој договор внимателно пред да го користите уредот од  Huawei или да го преземете ажурирањето на софтверот наведено во овој договор.  Со користењето на уредот од Huawei или преземањето на ажурирањето на софтверот ќе  се смета дека ги прифаќате ограничувањата наведени во овој договор. Во  спротивно, не користете ниту еден уред од Huawei или не преземајте го  ажурирањето на софтверот. Ако не го прифаќате овој договор, <strong style='color:red'>вклучувајќи ја и  согласноста за користење на податоци како што е објаснето во член 6, </strong>може  да го вратите уредот од Huawei во продавницата или кај овластениот продавач од  каде што сте го купиле и да ви се вратат средствата ако е испочитувана  политиката за враќање на Huawei. Тие правила од таа политика се во согласност  со релевантните закони и прописи на државата/регионот на купување. Софтверот  што е предмет на овој договор не ги опфаќа софтверските компоненти со отворен  код од точка 1.2. Може да пристапите до копија од овој договор во секое време  така што ќе ја посетите веб-локацијата на Huawei (<a href="http://consumer.huawei.com">consumer.huawei.com</a>) и ќе  задржите копија од овој договор за во иднина. <br />
  <br /><strong>1. Општи услови</strong> <br />
  1.1. Терминот софтвер според овој договор се однесува  на: (1) софтверските компоненти што ви се обезбедени со уред од Huawei, вклучувајќи  ги, меѓу другото, кодовите, како и другите вметнати софтвери, документи,  интерфејси, содржини, фонтови и сите други податоци што се складирани на него и  кои се заштитени со авторски права во сопственост на Huawei или негов давател  на лиценца; (2) ажурирања или надградби на ставките наведени во (1). Софтверот  не ги опфаќа компонентите на софтвер со отворен код во точка 1.2.<br />
  1.2 Уредот од Huawei или неговите ажурирања или  надградби можат да опфатат и софтверски компоненти што се заштитени со авторски  права во сопственост на други лица, кои ги лиценцирале тие софтверски  компоненти според лиценците за софтвер со отворен код („Софтверски компоненти  со отворен код“). Таквите софтверски компоненти со отворен код се утврдуваат  како такви со посебни информации за лиценцата коишто се обезбедуваат со уредот  при што се наведува и лиценцата за софтвер со отворен код што важи за  соодветната компонента. Според тоа, кога ги користите овие софтверски  компоненти со отворен код, ќе се применуваат правилата и условите од лиценците  за софтвер со отворен код. Овој договор не променува никакви права и обврски  што може да ги имате според тие лиценци за софтвер со отворен код. Ако има  конфликт помеѓу условите од лиценцата наведени во овој договор и содржината на  лиценците за софтвер со отворен код во однос на која било од компонентите на  софтвер со отворен код, предност ќе имаат лиценците за софтвер со отворен код.<br />
  1.3. Софтверот се регулира со овој договор, без  разлика дали е снимен на меморија што може само да се чита или на друг медиум  или форма, или може да се преземе преку интернет од локација одобрена од  Huawei, освен ако не е поинаку договорено.<br />
  <br /><strong>2. Лиценца за софтверот за крајните  корисници</strong> <br />
  Вие имате лиценца да го користите овој софтвер (како  што е дефиниран во член 1.1.) на еден уред или компјутер од Huawei на  ограничен, неексклузивен начин под услов да ги почитувате правилата и условите  од овој договор. Не може да се продаде, пренесе или да се користи за други  комерцијални намени.<br />
  <br /><strong>3. Ограничувања на користењето</strong> <br />
  3.1. Не може да ги користите технологиите од Huawei  или интелектуалната сопственост на Huawei (ИС) за да развивате софтвер или да дизајнирате,  развивате, произведувате, продавате или лиценцирате уреди/додатоци од други  лица што се поврзани со уредите од Huawei без претходна согласност од Huawei.<br />
  3.2. Може да направите копија од софтверот на тврд  диск од компјутер или друг медиум за складирање за потребите на архивирање. Не  смеете да го дистрибуирате, ниту да го обезбедувате софтверот преку мрежи така  што тој ќе биде достапен за повеќе уреди или компјутери во исто време.<br />
  3.3. Не смеете да го продавате, изнајмувате,  позајмувате, подлиценцирате или дистрибуирате софтверот делумно или целосно на  никое друго лице без претходна писмена согласност од Huawei. Сепак, можете да  направите еднократен траен пренос на друго лице на целосната лиценца за  софтверот заедно со преносот на сопственоста на вашиот уред од Huawei, под  следниве услови: (1) преносот мора да го вклучи вашиот уред од Huawei и целиот  софтвер од Huawei; (2) не смеете да ги задржите сите или дел од копиите на  софтверот; (3) лицето што ќе ги добие уредот и софтверот од Huawei ги прочитало  и ги прифатило сите правила и услови од овој договор.<br />
  3.4. Освен ако не е изречно дозволено, не можете да  вршите и се согласувате дека нема да му овозможите на друго лице да врши  копирање, обратен инженеринг, разложување, расклопување или да создава изведени  дела од софтверот.<br />
  3.5. Додека го користите софтверот за складирање или  копирање, треба да имате дозвола од релевантните носители на правата во  конкретни држави или региони. Софтверот од Huawei може да се користи за  репродуцирање материјали ако тоа е ограничено на репродукција на материјали  коишто не се опфатени со авторски права, материјали врз кои вие имате авторски  права или материјали за коишто имате овластување или законска дозвола за  репродукција.<br />
  3.6. Согласни сте да го користите софтверот  единствено во согласност со сите применливи закони и прописи на земјите или  регионите во коишто живеете или го користите софтверот.<br />
  <br /><strong>4. Резервирање права</strong> <br />
  Huawei и неговите даватели на лиценци се сопственици  и ги задржуваат сите права и права на сопственост врз софтверот и ги задржуваат  сите други права кои не ви се изречно доделени со овој договор.<strong></strong><br />
  <br /><strong>5. Политика за приватност</strong><br />
  Политиката за приватност на Huawei („Политика за  приватност“) обезбедува информации за податоците што ги собира Huawei и  начините на кои овие податоци се користат од Huawei. Кога го користите  софтверот на уредот, Huawei ќе собере податоци од уредот во согласност со одредбите  од овој договор и Политиката за приватност. Деталите од Политиката за  приватност може да ги најдете на: <a href="http://consumer.huawei.com/privacy-policy">http://consumer.huawei.com/privacy-policy</a>.<br />
  <br /><strong>6. Согласност за користење податоци</strong><br />
  6.1. ТАМУ КАДЕ ШТО ЌЕ ИЗБЕРЕТЕ ДА МУ ПОМОГНЕТЕ НА HUAWEI ДА ГИ ПОДОБРИ СВОИТЕ ПРОИЗВОДИ И УСЛУГИ СО УЧЕСТВО ВО  ПРОГРАМАТА ЗА ПОДОБРУВАЊЕ НА КОРИСНИЧКОТО ИСКУСТВО НА EMUI ОД HUAWEI, HUAWEI И НЕГОВИТЕ ФИЛИЈАЛИ/ДАВАТЕЛИ НА ЛИЦЕНЦА МОЖЕ ДА СОБИРААТ  ПОДАТОЦИ ОД ВАШИОТ УРЕД ЗА АНАЛИЗА. МЕЃУ СОБРАНИТЕ ПОДАТОЦИ СПАЃААТ ПОДАТОЦИ ЗА  КОНФИГУРАЦИЈА НА УРЕДОТ, СТАТИСТИЧКИ ПОДАТОЦИ ЗА АПЛИКАЦИИ И ПОДАТОЦИ ОД  ДНЕВНИЦИ НА ГРЕШКИ. СИТЕ ПОДАТОЦИ СЕ АНОНИМИЗИРААТ ПРЕД ДА СЕ СОБЕРАТ И  ОБРАБОТАТ.<br />
  6.2. СИТЕ ПОДАТОЦИ ШТО СЕ СОБРАНИ ОД ВАШИОТ УРЕД МОЖЕ ДА СЕ  ОБРАБОТАТ ИЛИ ДА СЕ ПРЕНЕСАТ ДО HUAWEI И НЕГОВИТЕ ФИЛИЈАЛИ/ДАВАТЕЛИ НА ЛИЦЕНЦА ВО ЗЕМЈИ ШТО СЕ НАДВОР ОД ЗЕМЈАТА  ВО КОЈА ВИЕ ПРЕСТОЈУВАТЕ. ТОА ЗНАЧИ ДЕКА ПОДАТОЦИТЕ МОЖЕ ДА СЕ ПРЕНЕСАТ ИЛИ ДО  НИВ ДА СЕ ПРИСТАПИ ОД ДРУГИ ЈУРИСДИКЦИИ КОИ СЕ НАДВОР ОД ЗЕМЈАТА ВО КОЈА ВИЕ ГИ  КОРИСТИТЕ ПРОИЗВОДИТЕ ИЛИ УСЛУГИТЕ НА HUAWEI. ВО ТИЕ ЈУРИСДИКЦИИ МОЖЕ ДА ИМА ПОИНАКВИ ЗАКОНИ ЗА ЗАШТИТА НА  ПОДАТОЦИТЕ ИЛИ МОЖЕБИ ТАКВИ ЗАКОНИ ВООПШТО И ДА НЕ ПОСТОЈАТ. ВО ТАКВИ СЛУЧАИ, HUAWEI ЌЕ ОБЕЗБЕДИ ДЕКА ПОДАТОЦИТЕ ДОБИВААТ  СЛИЧНО И СООДВЕТНО НИВО НА ЗАШТИТА КАКО ШТО СЕ БАРА СО СИТЕ ПРИМЕНЛИВИ ЗАКОНИ И  ПРОПИСИ. <br />
  6.3 HUAWEI ЌЕ ГИ ЗАДРЖИ ВАШИТЕ ПОДАТОЦИ САМО ЗА ПЕРИОДОТ ШТО Е  НЕОПХОДЕН ДА СЕ ИСПОЛНАТ НАМЕНИТЕ ШТО СЕ НАВЕДЕНИ ВО ОВОЈ ДОГОВОР И ВО  ПОЛИТИКАТА ЗА ПРИВАТНОСТ, ОСВЕН АКО НЕ Е ПОТРЕБНО ИЛИ СО ЗАКОН НЕ Е ДОЗВОЛЕН  ПОДОЛГ ПЕРИОД НА ЗАДРЖУВАЊЕ. ИАКО HUAWEI ГИ ПРЕЗЕМА СИТЕ СООДВЕТНИ ТЕХНИЧКИ И ОРГАНИЗАЦИСКИ ЧЕКОРИ ЗА СПРЕЧУВАЊЕ  НЕОВЛАСТЕН ПРИСТАП ДО ВАШИТЕ ПОДАТОЦИ ИЛИ НИВНО ОТКРИВАЊЕ, ИМАЈТЕ ПРЕДВИД ДЕКА  НИТУ ЕДНА БЕЗБЕДНОСНА МЕРКА НЕ Е ЦЕЛОСНО БЕЗГРЕШНА. <br />
  6.4. ОВАА ИЗЈАВА ЗА СОГЛАСНОСТ МОЖЕ ДА СЕ ПОВЛЕЧЕ ВО СЕКОЕ ВРЕМЕ И ЌЕ СТАПИ ВО СИЛА  ВЕДНАШ. ВО СЛУЧАЈ НА ПОВЛЕКУВАЊЕ, ВАЖАТ ОДРЕДБИТЕ НАВЕДЕНИ ВО ЧЛЕН 7 ШТО ГО  РЕГУЛИРААТ РАСКИНУВАЊЕТО НА ДОГОВОРОТ.<strong> </strong><br />
  <br /><strong>7. Раскинување и продолжена примена</strong> <br />
  7.1. Договорот стапува во сила од првиот ден кога ќе  го инсталирате софтверот. Може да го раскинете овој договор во секое време со  трајно бришење, уништување и враќање, на сопствен трошок, на софтверот, сите  резервни копии и сите поврзани материјали обезбедени од Huawei. Huawei или неговите  даватели на лиценца може да го раскинат овој договор во секое време, без  известување, ако вие не се придржувате до правилата и условите што  произлегуваат од овој договор. Штом ќе се раскине договорот, вие МОРА веднаш да  престанете со користење на софтверот и да го избришете целиот софтвер и  поврзаните материјали што веќе се копирани и/или инсталирани на вашиот уред или  компјутер од Huawei.<br />
  7.2. Членовите 6, 8, 9, 10, 11, 13 и 14 продолжуваат  да важат и по раскинувањето на овој договор.<br />
  <br /><strong>8. Оградување од гаранции</strong> <br />
  8.1. ПРИЗНАВАТЕ ДЕКА СОФТВЕРОТ Е ДОСТАВЕН „ТАКОВ  КАКОВ ШТО Е“ БЕЗ НИКАКВА ГАРАНЦИЈА, ИЗРЕЧНА ИЛИ ИМПЛИЦИТНА, И ДО МАКСИМАЛЕН  СТЕПЕН ШТО Е ДОЗВОЛЕН СО ЗАКОН, НИТУ HUAWEI, НЕГОВИТЕ ДАВАТЕЛИ НА ЛИЦЕНЦИ ИЛИ  ФИЛИЈАЛИ, НИТУ НОСИТЕЛИТЕ НА АВТОРСКИ ПРАВА НЕ ДАВААТ НИКАКВИ ЗАСТАПУВАЊА ИЛИ  ГАРАНЦИИ, ИЗРЕЧНИ ИЛИ ИМПЛИЦИТНИ, ВКЛУЧУВАЈЌИ ГИ, МЕЃУ ДРУГОТО, ГАРАНЦИИТЕ ЗА  ПОГОДНОСТ ЗА ПРОДАЖБА, ЗАДОВОЛИТЕЛЕН КВАЛИТЕТ, СООДВЕТНОСТ ЗА ОДРЕДЕНА НАМЕНА,  ТОЧНОСТ, ТИВКО УЖИВАЊЕ И НЕПРЕКРШУВАЊЕ НА ПРАВА НА ДРУГИ ЛИЦА. НИТУ HUAWEI НИТУ  НЕКОЕ ДРУГО ЛИЦЕ НЕ ДАВА НИКАКВА ГАРАНЦИЈА ДЕКА ФУНКЦИИТЕ ШТО СЕ СОДРЖАТ ВО  СОФТВЕРОТ ЌЕ ГИ ИСПОЛНАТ ВАШИТЕ БАРАЊА ИЛИ ДЕКА РАБОТАТА НА СОФТВЕРОТ ЌЕ БИДЕ  НЕПРЕКИНАТА ИЛИ БЕЗ ГРЕШКИ. ВИЕ ЈА ПРЕЗЕМАТЕ ЦЕЛОСНАТА ОДГОВОРНОСТ И РИЗИК ЗА  ИЗБОРОТ НА СОФТВЕРОТ ЗА ДА ГИ ПОСТИГНЕТЕ ПЛАНИРАНИТЕ РЕЗУЛТАТИ И ЗА  ИНСТАЛИРАЊЕТО, КОРИСТЕЊЕТО И РЕЗУЛТАТИТЕ ДОБИЕНИ ОД НЕГО.<br />
  8.2. ИНСТАЛИРАЊЕТО НА ОВОЈ СОФТВЕР МОЖЕ ДА ВЛИЈАЕ НА  ДОСТАПНОСТА НА СОФТВЕР, АПЛИКАЦИИ ИЛИ СЕРВИСИ ОД ДРУГИ ЛИЦА. HUAWEI НЕ ДАВА  ГАРАНЦИЈА ДЕКА ОВОЈ СОФТВЕР СОДРЖИ ФУНКЦИИ ИЛИ УСЛУГИ, ДЕКА ЌЕ ОБЕЗБЕДИ  ПОСТОЈАНИ И ТРАЈНИ УСЛУГИ ИЛИ ДЕКА СОФТВЕРОТ ЌЕ БИДЕ КОМПАТИБИЛЕН СО СИТЕ  СОФТВЕРИ ИЛИ УСЛУГИ ОД ДРУГИ ЛИЦА.<br />
  8.3. ИСТО ТАКА, ПРИЗНАВАТЕ ДЕКА СОФТВЕРОТ И УСЛУГИТЕ  ОД HUAWEI НЕ СЕ НАМЕНЕТИ ИЛИ СООДВЕТНИ ЗА КОРИСТЕЊЕ ВО СИТУАЦИИ ИЛИ ОКОЛИНИ  КАДЕ ШТО ДЕФЕКТИ, ВРЕМЕНСКИ ДОЦНЕЊА, ГРЕШКИ ИЛИ НЕТОЧНОСТИ ВО СОДРЖИНИТЕ,  ПОДАТОЦИТЕ ИЛИ ИНФОРМАЦИИТЕ ШТО ГИ ОБЕЗБЕДУВААТ СОФТВЕРОТ ИЛИ УСЛУГИТЕ ОД  HUAWEI МОЖЕ ДА ПРЕДИЗВИКААТ СМРТ, ЛИЧНА ПОВРЕДА ИЛИ ТЕШКО ФИЗИЧКО ОШТЕТУВАЊЕ  ИЛИ ТЕШКО ОШТЕТУВАЊЕ НА ОКОЛИНАТА, ВКЛУЧУВАЈЌИ И, МЕЃУ ДРУГОТО, РАБОТА НА  НУКЛЕАРНИ ОБЈЕКТИ, СИСТЕМИ ЗА ВОЗДУХОПЛОВНА НАВИГАЦИЈА ИЛИ КОМУНИКАЦИЈА,  КОНТРОЛА НА ЛЕТАЊЕ, ЖИВОТНА ПОДДРШКА ИЛИ СИСТЕМИ ЗА ОРУЖЈЕ. <br />
  <br /><strong>9. Ограничување на одговорноста</strong> <br />
  9.1. HUAWEI НЕМА ДА ПРЕЗЕМЕ НИКАКВА ОДГОВОРНОСТ ЗА  ПРОБЛЕМИ СО КОРИСТЕЊЕТО НА СОФТВЕРОТ ПРЕДИЗВИКАНИ ОД ЗЛОУПОТРЕБА, НЕСООДВЕТНА  УПОТРЕБА ИЛИ НЕОВЛАСТЕНА ПРОМЕНА.<br />
  9.2. ДО СТЕПЕН ШТО НЕ Е ЗАБРАНЕТ ОД ПРИМЕНЛИВ ЗАКОН,  ВО НИКОЈ СЛУЧАЈ HUAWEI, НЕГОВИТЕ ВРАБОТЕНИ ИЛИ ДАВАТЕЛИ НА ЛИЦЕНЦА ИЛИ ФИЛИЈАЛИ  НЕМА ДА БИДАТ ОДГОВОРНИ ЗА КАКВА БИЛО ЗАГУБА НА ПРОФИТ, ПРИХОД, ПРОДАЖБА,  ПОДАТОЦИ ИЛИ ТРОШОЦИ ЗА КУПУВАЊЕ ЗАМЕНСКИ ДОБРА ИЛИ УСЛУГИ, ОШТЕТУВАЊЕ НА  СОПСТВЕНОСТ, ЛИЧНА ПОВРЕДА, ПРЕКИН НА ДЕЛОВНО РАБОТЕЊЕ, ЗАГУБА НА ДЕЛОВНИ  ИНФОРМАЦИИ ИЛИ ЗА КАКВИ БИЛО СПЕЦИЈАЛНА, ДИРЕКТНА, ИНДИРЕКТНА, СЛУЧАЈНА,  ЕКОНОМСКА, КАЗНИВА, СПЕЦИЈАЛНА ИЛИ ПОСЛЕДИЧНА ШТЕТА ИЛИ ШТЕТА ЗА ПОКРИВАЊЕ, БЕЗ  РАЗЛИКА КАКО Е НАСТАНАТА И ДАЛИ ПОТЕКНУВА ОД ДОГОВОР, ПРЕКРШОК, НЕВНИМАНИЕ ИЛИ  ДРУГА ТЕОРИЈА ЗА ОБВРСКА ШТО ПОТЕКНУВА ОД КОРИСТЕЊЕ ИЛИ НЕМОЖНОСТА ЗА КОРИСТЕЊЕ  НА СОФТВЕРОТ, ДУРИ И АКО HUAWEI ИЛИ НЕГОВИТЕ ДАВАТЕЛИ НА ЛИЦЕНЦИ ИЛИ ФИЛИЈАЛИ  БИЛЕ ИЗВЕСТЕНИ ЗА МОЖНОСТА ОД ТАКВИ ШТЕТИ. НЕКОИ ЗАКОНОДАВСТВА НЕ ДОЗВОЛУВААТ  ОГРАНИЧУВАЊЕ НА ОБВРСКАТА ЗА ЛИЧНА ПОВРЕДА ИЛИ ЗА СЛУЧАЈНА ИЛИ ПОСЛЕДИЧНА  ШТЕТА, ТАКА ШТО Е МОЖНО ОГРАНИЧУВАЊЕТО ДА НЕ ВАЖИ ЗА ВАС.<br />
  9.3. ВО НИКОЈ СЛУЧАЈ, ВКУПНАТА ОБВРСКА НА HUAWEI КОН  ВАС ЗА СИТЕ ШТЕТИ (РАЗЛИЧНИ ОД ОНА ШТО СЕ БАРА СО ПРИМЕНЛИВИОТ ЗАКОН ВО СЛУЧАИ  ШТО ВКЛУЧУВААТ СМРТ ИЛИ ЛИЧНА ПОВРЕДА ШТО СЕ ПРЕДИЗВИКАНИ ОД НЕВНИМАНИЕ НА  HUAWEI) НЕ ГО НАДМИНУВА ИЗНОСОТ ШТО СТЕ ГО ПЛАТИЛЕ ЗА УРЕДОТ ОД HUAWEI.<br />
  <br /><strong>10. Техничка поддршка</strong> <br />
  Huawei нема обврска да ви обезбеди никакви услуги за  техничка поддршка за софтверот според овој договор.<br />
  <br /><strong>11. Контрола на извоз</strong><br />
  Не смеете да го користите или на друг начин да го извезувате или повторно  извезувате софтверот на Huawei, освен во случаите кога тоа е во согласност со  законите на јурисдикцијата на земјата/земјите во кои е купен софтверот на  Huawei.<br />
  <br /><strong>12. Коресподенција</strong> <br />
  Кое било и сите известувања и кореспонденција се  вршат во писмена форма преку препорачана пошта или преку пошта со повратница.<br />
  <br /><strong>13. Решавање спорови и применливи  закони</strong> <br />
  13.1. Овој договор се регулира и е склучен во  согласност со законите на Народна Република Кина.<br />
  13.2. Кој било и сите спорови што произлегуваат од  овој договор или се поврзани со него, прво ќе се решат преку пријателски  преговори помеѓу договорните страни. Во спротивно, споровите ќе ги решава  Арбитражната комисија на Шенжен за арбитража што ќе се спроведува во согласност  со правилата за арбитража на Комисијата што се во сила во периодот на  спроведување на арбитражата. Арбитражните одлуки се конечни и обврзувачки за  двете страни.<br />
  <br /><strong>14. Целосен договор</strong> <br />
  Овој договор и неговите анекси го претставуваат  целиот договор помеѓу вас и Huawei и го регулираат вашето користење на  софтверот и има предност пред сите претходни договори помеѓу вас и Huawei за  користење на софтверот. Исто така, може да треба да почитувате дополнителни  правила и услови што може да важат кога користите или купувате софтвер со  отворен код, содржини од други лица или други услуги од Huawei.<br /><br />
  Последно  ажурирање: март 2016 година<br />
  Авторски права © Huawei Device Co., Ltd. 2016. Сите права се задржани.</p>
</body>
</html>