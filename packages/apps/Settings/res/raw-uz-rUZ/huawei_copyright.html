<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>
<body>
<p><strong>MUHIM ESLATMA:</strong> Bu kelishuv siz  (yakka shaxs, firma yoki har qanday boshqa yuridik shaxs) va Huawei Device Co.,  Ltd. (keyingi o‘rinlarda – “Huawei”) o‘rtasida ushbu Dasturiy ta’minotdan  foydalanish bo‘yicha (ushbu Kelishuvning 1.1-moddasiga qarang) yakuniy  foydalanuvchi bilan litsenziya kelishuvidir (keyingi o‘rinlarda – “Kelishuv”).  Iltimos, Huawei qurilmasidan foydalanish yoki ushbu Kelishuvda aytib o‘tilgan  Dasturiy ta’minot yangilanishini yuklab olishdan oldin ushbu Kelishuvni diqqat  bilan o‘qib chiqing. Huawei qurilmasidan foydalanish yoki ushbu Dasturiy  ta’minot yangilanishini yuklab olish orqali siz Kelishuvda aytib o‘tilgan  cheklovlarni qabul qilganligingizni bildirasiz. Aks holda, iltimos, hech qanday  Huawei qurilmasidan foydalanmang yoki ushbu Dasturiy ta’minot yangilanishini  yuklab olmang. Agar ushbu Kelishuv shartlarini qabul qilmasangiz, jumladan,  6-bo‘limda takidlangan ma’lumotlaringizning to‘planishiga rozi bo‘lmasangiz, Huawei  qurilmasini sotib olingan firma do‘konimizga yoki vakolatli distributorga  to‘lovni qaytarish qoidasiga muvofiq u amal qiladigan muddat ichida pulingizni  qaytarib olish uchun topshirishingiz mumkin. Ushbu qoidalar mahsulot xarid  qilingan mamlakat/mintaqadagi tegishli qonunchilikka muvofiq amal qiladi. Ushbu Kelishuv orqali tartibga solinadigan  mazkur Dasturiy ta’minot tarkibida, 1.2-moddada ta’kidlanganidek, Ochiq kodli  dasturiy ta’minot tarkibiy qismlari yo‘q. Ushbu Kelishuvning onlayn nusxasini  xohlagan vaqtda Huawei veb-sayti (<a href="http://consumer.huawei.com">consumer.huawei.com</a>) orqali ko‘rishingiz  hamda keyinchalik foydalanish uchun uning nusxasini o‘zingizga saqlab  olishingiz mumkin.<br />
  <br /><strong>1.  Umumiy qoidalar</strong><br />
  1.1 Ushbu Kelishuvdagi  Dasturiy ta’minot tushunchasi quyidagilarni bildiradi: (1) sizga Huawei  qurilmasi bilan birgalikda taqdim etilgan dasturiy ta’minot qismlari, jumladan  va shu bilan cheklanmagan holda, kodlar, shuningdek, boshqa ichki o‘rnatilgan  dasturiy ta’minot, hujjatlar, interfeyslar, kontent, shriftlar va Dasturiy  ta’minotda saqlangan, Huawei yoki uning litsenziya beruvchilari tomonidan  mualliflik huquqi himoyalangan har qanday ma’lumotlar; (2) (1)-bandda aytib  o‘tilganlar uchun yangilanish yoki yangi versiyalar. Dasturiy ta’minotdan  foydalanish shartlari 1.2-bandda ko‘rsatilgan Ochiq kodli dasturiy ta’minot  qismlarini o‘z ichiga olmaydi.<br />
  1.2 Huawei qurilmasi, uning  yangilanish va yangi versiyalari mualliflik huquqi uchinchi tomon tomonidan  himoyalangan hamda ochiq kodli dasturiy ta’minot litsenziyasi ostida  litsenziyalangan dasturiy ta’minot qismlarini (“Ochiq kodli dasturiy ta’minot  qismlari”) o‘z ichiga olishi mumkin. Bunday Ochiq kodli dasturiy ta’minot  qismlari qurilmada maxsus litsenziya haqidagi ma’lumotlarni ko‘rsatish hamda  mos tarkibiy qism uchun qo‘llaniladigan Ochiq kodli dasturiy ta’minot  litsenziyasini ifodalash orqali aniqlanadi. Ushbu Kelishuv sizning shunday  ochiq kodli dasturiy ta’minot litsenziyalari ostidagi huquq va  majburiyatlaringizni o‘zgartirmaydi. Agar ushbu Kelishuvda ko‘rsatilgan  litsenziya shartlari va ochiq kodli dasturiy ta’minot litsenziyalari mazmuni  o‘rtasida ixtilof kelib chiqsa, Ochiq kodli dasturiy ta’minot qismlarini hurmat  qilgan holda, ochiq kodli dasturiy ta’minot litsenziyalari ustun hisoblanadi.<br />
  1.3 Agar boshqa shartlar  ko‘zda tutilmagan bo‘lsa, Dasturiy ta’minot faqat o‘qish uchun mo‘ljallangan  xotira qurilmasi yoki boshqa har qanday media vositalarga yoki boshqa shaklda  saqlangan, Huawei tomonidan ruxsat berilgan onlayn yuklab olinadigan joyda  bo‘lishidan qat’i nazar undan foydalanishda ushbu Kelishuvga rioya qlish zarur.<br />
  <br /><strong>2.  Yakuniy foydalanuvchining dasturiy ta’minot litsenziyasi</strong><br />
  Siz ushbu Kelishuv  shartlariga rioya qilish sharti bilan, ushbu Dasturiy ta’minotdan (1.1-bandda  ko‘rsatilganidek) bitta Huawei qurilmasi yoki kompyuterda, uni cheklangan,  mutlaq bo‘lmagan tarzda foydalanish uchun litsenziyaga egasiz. Uni sotish,  birovga o‘tkazish yoki boshqa tijoriy maqsadlarda foydalanish mumkin emas.<br />
  <br /><strong>3.  Foydalanish bo‘yicha cheklov</strong><br />
  3.1 Siz Huawei  texnologiyalari yoki intellektual mulkidan Huawei qurilmalari va/yoki Dasturiy  ta’minoti bilan bog‘liq boshqa qurilmalar/aksessuarlarni loyihalashtirish,  ishlab chiqish, ishlab chiqarish, sotish yoki litsenziyalash yoki dasturiy  ilova ishlab chiqish maqsadida foydalanishingiz mumkin emas.<br />
  3.2 Siz arxivlash maqsadida  kompyuterning qattiq diskiga yoki boshqa xotira qurilmasiga Dasturiy  ta’minotdan nusxa olishingiz mumkin. Siz bir vaqtning o‘zida bir nechta qurilma  yoki kompyuterda foydalanish uchun Dasturiy ta’minotni tarqatish yoki  tarmoqlari orqali taqdim qilishingiz mumkin emas.<br />
  3.3 Siz Huawei  kompaniyasining yozma ruxsatisiz biror uchinchi tomonga Dasturiy ta’minotni  to‘liq yoki qisman shaklda sotish, ijaraga berish, qarzga berish, sublitsenziya  berish yoki tarqatishingiz mumkin emas. Shunday bo‘lsa-da, siz Huawei  qurilmasiga egalik huquqini o‘tkazish bilan birga Dasturiy ta’minotdan  foydalanish bo‘yicha to‘liq litsenziyani quyidagi shartlar ostida boshqa shaxsga  bir marta o‘tkazishingiz mumkin: (1) ushbu o‘tkazma Huawei qurilmangiz va  to‘liq Huawei dasturiy ta’minotini o‘z ichiga olishi kerak; (2) sizda Dasturiy  ta’minotning to‘liq yoki qisman nusxasi qolmasligi kerak; (3) Huawei qurilmasi  va Dasturiy ta’minotni qabul qiluvchi tomon ushbu Kelishivning barcha  shartlarini o‘qib chiqqan va ularni qabul qilgan bo‘lishi lozim.<br />
  3.4 Siz Dasturiy ta’minotdan  nusxa olish, teskari muhandislik qilish, dekompilyatsiya qilish, qismlarga  ajratish yoki uning hosilaviy mahsulotlarini yaratish, yoki boshqa birovga bu  ishlarni bajarish imkonini berishingiz mumkin emas va siz bunday qilmaslikka  rozilik bildirasiz. Yaqqol ruxsat etilgan holatlar bundan mustasno.<br />
  3.5. Dasturiy ta’minotni  saqlash yoki undan nusxa olish uchun sizga muayyan mamlakat yoki mintaqalarda  tegishli huquq egalari tomonidan ruxsat berilgan bo‘lishi lozim. Huawei  dasturiy ta’minotidan materiallarni ko‘paytirish maqsadida foydalanish mumkin,  agar bunday foydalanish mualliflik huquqi bilan himoyalanmagan materiallar, siz  mualliflik huquqiga egalik qialdigan materiallar yoki sizda ularni ko‘paytirish  vakolati bo‘lgan yoki qonun tomonida ruxsat berilgan materiallarni ko‘paytirish  bilan cheklansa.<br />
  3.6 Siz Dasturiy ta’minotdan  o‘zingiz yashayotgan yoki Dasturiy ta’minotdan foydalanayotgan mamlakat yoki  hududlarning barcha tegishli qonun va qoidalariga muvofiq holda foydalanishga  rozilik bildirasiz.<br />
  <br /><strong>4.  Huquqlarni saqlab qolish</strong><br />
  Huawei va uning litsenziya  beruvchilari Dasturiy ta’minotga nisbatan barcha huquqlarga, egalik va  mualliflik huquqiga egalik qiladi va ushbu huquqlarni o‘zida saqlab qoladi.  Shuningdek, u ushbu Kelishuvda aniq ko‘rsatib o‘tilmagan boshqa har qanday  huquqni o‘zida saqlab qoladi.<br />
  <br /><strong>5.  Maxfiylik siyosati</strong><br />
  Huawei maxfiylik siyosatida  (“Maxfiylik siyosati”) Huawei to‘playdigan ma’lumotlar va kompaniya ulardan  qanday usullarda foydalanishi tasvirlab berilgan. Dasturiy ta’minotdan  qurilmangizda foydalanganingizda Huawei ushbu Kelishuv va Maxfiylik siyosati  qoidalariga muvofiq qurilmangizdan ba’zi malumotlarni oladi. Maxfiylik siyosati  tafsilotlari bilan quyidagi veb-sahifa orqali tanishishingiz mumkin: <a href="http://consumer.huawei.com/privacy-policy">http://consumer.huawei.com/privacy-policy</a>. <br />
  <br /><strong>6.  Ma’lumotlardan foydalanishga rozilik</strong><br />
  6.1 SIZ SHUNGA ROZILIK  BILDIRASIZKI, HUAWEI VA UNING FILIALLARI/LITSENZIYA BERUVCHILARI QURILMANGIZDAN  MA’LUMOTLARNI TO‘PLASHI VA ULARDAN FOYDALANISHI MUMKIN (JUMLADAN VA SHU BILAN  CHEKLANMAGAN HOLDA, TEXNIK MA’LUMOTLAR, ALOQA MA’LUMOTI VA MATNLI/OVOZLI  XABARLAR), MAGARKIM BUNDAY TO‘PLASH VA FOYDALANISH SIZNING DASTURIY TA’MINOTDAN  FOYDALANISHINGIZ VA/YOKI DASTURIY TA’MINOTNING FUNKSIYALARIDAN  FOYDALANISHINGIZNI QULAYLASHTIRISH VA UNDAN DAVOMLI FOYDALANISHINGIZ BILAN  BOG‘LIQ BO‘LSA. HUAWEI KOMPANIYASI SIZGA DASTURIY YANGILANISH VA VERSIYA  YANGILOVLARI, MAHSULOT BO‘YICHA KO‘MAK XIZMATI VA MAHSULOTGA OID BOSHQA  XIZMATLARNI TAQDIM ETA OLISHI UCHUN SIZ HUAWEI VA UNING FILIALLARI/LITSENZIYA  BERUVCHILARI TOMONIDAN QURILMANGIZDAN TIZIM VA ILOVA MA’LUMOTLARI, JUMLADAN,  QURILMANGIZ NOMI, TIZIM VA ILOVA VERSIYALARI, HUDUDIY VA TIL SOZLAMALARI,  QURILMA VERSIYASI HAQIDA MA’LUMOT, QURILMANING IDENTIFIKATSIYA MA’LUMOTLARI  (MASALAN, QURILMA JOYLASHGAN HUDUD IDENTIFIKATORI), XIZMAT TA’MINOTCHISINING  TARMOQ IDENTIFIKATORI (PLMN) VA IP MANZILI KABI MA’LUMOTLARNI TO‘PLANISHIGA  ROZILIK BILDIRASIZ.<br />
  6.2 AGAR SIZ HUAWEI  KOMPANIYASINING O‘Z MAHSULOT VA XIZMATLARINI TAKOMILLASHTIRISHGA MO‘LJALLANGAN EMUI  FOYDALANUVCHI TAJRIBASINI YAXSHILASH DASTURIDA ISHTIROK ETISH ORQALI HUAWEI  KOMPANIYASIGA YORDAM BERMOQCHI BO‘LSANGIZ, HUAWEI VA UNING  FILIALLARI/LITSENZIYA BERUVCHILARI TAHLIL MAQSADIDA QURILMANGIZDAN BA’ZI  MA’LUMOTLARNI OLISHI MUMKIN. BUNDAY MA’LUMOTLARGA QURILMANGIZNING  KONFIGURATSIYA MA’LUMOTLARI, ILOVALARNING STATISTIK MA’LUMOTLARI VA XATOLIKLAR  JURNALI KIRADI. TO‘PLANGAN BARCHA MA’LUMOTLAR BIZGA YUBORILISHIDAN OLDIN  ANONIMLASHTIRILADI.<br />
  6.3 QURILMANGIZDAN OLINGAN  BARCHA MA’LUMOTLAR SIZ JOYLASHGAN MAMLAKATDAN TASHQARIDA QAYTA ISHLANISHI HAMDA  HUAWEI VA UNING FILIALLARI/LITSENZIYA BERUVCHILARIGA YUBORILISHI MUMKIN. BU  DEGANI, MA’LUMOTLAR SIZ HUAWEI KOMPANIYASINING MAHSULOT YOKI XIZMATLARIDAN  FOYDALANADIGAN MAMLAKAT YURISDIKSIYASIDAN TASHQARIGA UZATILISHI YOKI ULARGA CHETDAN  KIRILISHI MUMKIN. MAZKUR YURISDIKSIYALARDAGI AXBOROT MUHOFAZASIGA OID QONUNLAR SIZNIKIDAN  FARQ QILISHI YOKI BUNDAY QONUNLAR UMUMAN MAVJUD BO‘LMASLIGI HAM MUMKIN. BUNDAY  HOLATLARDA HUAWEI AMALDAGI QONUN VA NORMATIV HUJJATLARGA MUVOFIQ, AXBOROT  MUHOFAZASI UCHUN BARCHA JOYDAGI BILAN BIR XIL DARAJADAGI VA OQILONA CHORALARNI  KO‘RISHGA HARAKAT QILADI.<br />
  6.4 HUAWEI  MA’LUMOTLARINGIZNI FAQAT USHBU KELISHUV VA MAXFIYLIK SIYOSATIDA AYTIB O‘TILGAN  MAQSADLARNI BAJARISH UCHUN ZARUR MUDDATGACHA O‘ZIDA SAQLAB TURADI, AGAR  MA’LUMOTLARNI UZOQROQ MUDDAT SAQLAB TURISH QONUN TOMONIDAN TALAB ETILSA YOKI  RUXSAT BERILSA, BU HOLAT UNDAN MUSTASNO. HUAWEI MA’LUMOTLARINGIZGA RUXSATSIZ  KIRISH VA ULARNING OSHKOR QILINISHIGA QARSHI BARCHA MOS TEXNIK VA TASHKILIY  CHORALARNI KO‘RISHIGA QARAMASDAN, SHUNI ESDA TUTINGKI, HECH QANDAY XAVFSIZLIK  CHORASI MUTLAQ HIMOYANI KAFOLATLAY OLMAYDI.<br />
  6.5 USHBU ROZILIK XATI  ISTALGAN VAQTDA QAYTARIB OLINISHI VA DARHOL KUCHDAN  QOLDIRILISHI MUMKIN. AGAR U QAYTARIB OLINADIGAN BO‘LSA, USHBU KELISHUVNING  TUGATILISHIGA OID 7-BO‘LIM QOIDALARI KUCHGA KIRADI.<br />
  <br /><strong>7.  Kelishuvning kuchga kirishi va tugatilishi</strong> <br />
  7.1 Ushbu Kelishuv siz  Dasturiy ta’minotni o‘rnatgan birinchi kundan boshlab kuchga kirgan  hisoblanadi. Siz Dasturiy ta’minot, uning barcha zaxira nusxalari va Huawei  tomonidan taqdim etilgan barcha tegishli materiallarni butunlay o‘chirib  tashlash, yo‘qotish va o‘z xarajatlaringiz hisobiga qaytarish orqali xohlagan  vaqtda ushbu Kelishuvni bekor qilishingiz mumkin. Agar siz ushbu Kelishuvning  biror shartiga rioya qilmasangiz, Huawei yoki uning litsenziya beruvchilari  sizni ogohlantirmagan holda istalgan vaqtda ushbu Kelishuvni bekor qilishi  mumkin. U bekor qilinganidan so‘ng, siz ushbu Dasturiy ta’minotdan  foydalanishni to‘xtatishingiz hamda Huawei qurilmangiz yoki kompyuterga nusxa  olingan va/yoki o‘rnatilgan butun Dasturiy ta’minot va unga aloqador barcha  materiallarni darhol o‘chirib tashlashingiz lozim.<br />
  7.2. Ushbu Kelishuv bekor  qilinganidan keyin ham uning 6, 8, 9, 10, 11, 13 va 14-bo‘limlari o‘z kuchini  saqlab qoladi.<br />
  <br /><strong>8.  Kafolat majburiyatidan voz kechish</strong> <br />
  8.1 SIZ SHUNI TASDIQLAYSIZKI  USHBU DASTURIY TA’MINOT HECH QANDAY OSHKORA YOKI NAZARDA TUTILGAN KAFOLATSIZ  “BORICHA” TAQDIM ETILADI HAMDA QONUN TOMONIDAN RUXSAT BERILGAN ENG MAKSIMAL  DARAJAGACHA NA HUAWEI, NA UNING LITSENZIYA BERUVCHILARI YOKI FILIALLARI YOKI  MUALLIFLIK HUQUQI EGALARI HECH QANDAY OSHKORA YOKI NAZARDA TUTILGAN KAFOLAT  BERMAYDI, JUMLADAN VA SHU BILAN CHEKLANMAGAN HOLDA, SOTUVGA YAROQLILIK,  QONIQARLI SIFAT, MUAYYAN MAQSAD UCHUN MOSLIK, ANIQLIK, BEMALOL BAHRAMAND  BO‘LISH KAFOLATI VA UCHINCHI TOMON HUQUQLARINI BUZMASLIK. HUAWEI YOKI HECH BIR  UCHINCHI TOMON USHBU DASTURIY TA’MINOTDAGI FUNKSIYALAR SIZNING TALABLARINGIZGA  JAVOB BERADI YOKI DASTURIY TA’MINOT TO‘XTAMASDAN VA XATOSIZ ISHLAYDI DEB  KAFOLAT BERMAYDI. SIZ O‘ZINGIZ XOHLAGAN NATIJAGA ERISHISH UCHUN DASTURIY  TA’MINOTNI TANLASH VA UNI O‘RNATISH HAMDA UNDAN OLINADIGAN NATIJALAR BO‘YICHA  BARCHA MAS’ULIYAT VA XAVFLARNI O‘Z ZIMMANGIZGA OLASIZ.<br />
  8.2 USHBU DASTURIY  TA’MINOTNING O‘RNATILISHI UCHINCHI TOMONLARNING DASTURIY TA’MINOTI, DASTURIY  ILOVALARI YOKI XIZMATLARI MAVJUDLIGIGA TA’SIR KO‘RSATISHI MUMKIN. HUAWEI USHBU  DASTURIY TA’MINOT UZLUKSIZ, DOIMIY RAVISHDA XIZMAT KO‘RSATADIGAN YOKI USHBU  DASTURIY TA’MINOT BOSHQA HAR QANDAY UCHINCHI TOMON DASTURIY TA’MINOTI YOKI  XIZMATLARI BILAN MUVOFIQ BO‘LISHINI TA’MINLAYDIGAN FUNKSIYALAR YOKI XIZMATLARGA  EGALIGI HAQIDA HECH QANDAY KAFOLAT BERMAYDI.<br />
  8.3 SIZ YANA SHUNI  TASDIQLAYSIZKI, HUAWEI DASTURIY TA’MINOTI VA XIZMATLARI KONTENT, MA’LUMOTLAR  YOKI HUAWEI DASTURIY TA’MINOTI YOKI XIZMATLARIDAGI VAQT BO‘YICHA KECHIKISHLAR,  XATOLIKLAR YOKI NOANIQLIKLAR O‘LIM, SHAXSIY JAROHAT YOKI OG‘IR JISMONIY YOKI  ATROF-MUHITGA ZARAR, JUMLADAN VA SHU BILAN CHEKLANMAGAN HOLDA, YADROVIY  OBYEKTLAR, SAMOLYOTLAR NAVIGATSIYASI YOKI ALOQA TIZIMLARI, HAVO TRANSPORTI  NAZORATI, HAYOT FAOLIYATINI TA’MINLASH YOKI QUROL-YAROG‘ TIZIMLARINING ISHLASHI  KABI HOLAT VA MUHITLARDA FOYDALANISHGA MO‘LJALLANMAGAN VA BUNGA MOS EMAS. <br />
  <br /><strong>9.  Mas’uliyatning cheklanishi</strong> <br />
  9.1 HUAWEI DASTURIY  TA’MINOTDAN NOTO‘G‘RI FOYDALANISH YOKI UNI RUXSATSIZ O‘ZGARTIRISH OQIBATIDA  KELIB CHIQQAN MUAMMOLAR UCHUN JAVOBGARLIKNI O‘Z ZIMMASIGA OLMAYDI.<br />
  9.2 TEGISHLI QONUN BILAN  TAQIQLANMAGAN DARAJADA, HECH QAYSI HOLATDA HUAWEI, UNING XODIMLARI YOKI  LITSENZIYA BERUVCHILARI YOKI FILIALLARI HAR QANDAY FOYDA, DAROMAD, SOTUV,  MA’LUMOTLARNING YO‘QOTILISH YOKI O‘RNINI BOSUVCHI TOVAR YOKI XIZMATLARNI SOTIB  OLISH XARAJATI, MULKKA YETKAZILGAN ZARAR, SHAXSIY JAROHAT, TADBIRKORLIK  FAOLIYATINING TO‘XTATILISHI, TIJORIY MA’LUMOTLARNING YO‘QOTILISHI YOKI  SHARTNOMA OSTIDA KELIB CHIQQAN HAR QANDAY MAXSUS, BEVOSITA, BILVOSITA,  TASODIFIY, IQTISODIY, QOPLOVCHI, JAZOVIY YOKI NATIJAVIY ZARARLAR, JIHOZNI  QISMLARGA AJRATISH, E’TIBORSIZLIK YOKI DASTURIY TA’MINOTNI ISHLATISH YOKI  ISHLATA OLMASLIKDAN KELIB CHIQADIGAN JAVOBGARLIK NAZARIYASIDAN KELIB CHIQISHIDAN  QAT’I NAZAR, HATTO HUAWEI YOKI UNING LITSENZIYA BERUVCHILARI SHUNDAY ZARAR  KELIB CHIQISHI EHTIMOLLIGI HAQIDA OGOHLANTIRGAN BO‘LSA-DA, BUNING UCHUN  JAVOBGAR BO‘LMAYDI. BA’ZI DAVLATLAR SHAXSIY JAROHAT, BILVOSITA YOKI NATIJAVIY  ZARAR UCHUN MAS’ULIYATNING CHEKLANISHIGA YO‘L QO‘YMAYDI, SHU SABABLI BU CHEKLOV  SIZGA TEGISHLI BO‘LMASLIGI MUMKIN.<br />
  9.3 HECH QANDAY HOLATDA  HUAWEI KOMPANIYASINING SIZNING OLDINGIZDAGI BARCHA ZARARLAR UCHUN JAMI  JAVOBGARLIGI HUAWEI QURILMASNGIZ UCHUN TO‘LANGAN SUMMADAN OSHIB KETMAYDI (HUAWEI  KOMPANIYASINING E’TIBORSIZLIGI SABABLI SODIR BO‘LGAN SHAXSIY JAROHAT YOKI O‘LIM  BILAN BOG‘LIQ HOLATLARDA AMALDAGI QONUNCHILIK BOSHQACHA TALAB QO‘YISHI MUMKIN).<br />
  <br /><strong>10.  Texnik ko‘mak</strong> <br />
  Huawei ushbu Kelishuvga  muvofiq, Dasturiy ta’minot uchun hech qanday texnik ko‘mak xizmatini ko‘rsatish  majburiyatiga ega emas.<br />
  <br /><strong>11.  Eksport nazorati</strong><br />
  Siz Huawei dasturiy ta’minoti olingan mamlakatning amaldagi qonunlari va yurisdiksiyasi  tomonidan ruxsat berilgan holatlardan tashqari Huawei dasturiy ta’minotidan  foydalanish, eksport yoki qayta eksport qilishingiz mumkin emas.<br />
  <br /><strong>12.  Bildirishnoma</strong> <br />
  Har qanday va barcha ogohlantirish  va yozishmalar yozma shaklda ro‘yxatdan o‘tkazilgan pochta yoki tasdiqnoma  beruvchi pochta orqali amalga oshirilishi lozim.<br />
  <br /><strong>13.  Nizolarni hal qilish va tartibga soluvchi qonunlar</strong> <br />
  13.1 Ushbu Kelishuv Xitoy  Xalq Respublikasi qonunlari tomonidan tartibga solinadi va ularga muvofiq  talqin qilinadi.<br />
  13.2 Ushbu Kelishuvdan va u  bilan bog‘liq holda yuzaga keladigan har qanday va barcha nizolar, avvalo, bu  yerdagi taraflar o‘rtasidagi do‘stona muzokaralar orqali hal etiladi. Aks  holda, ular hakamlik sudi uchun Shenjen hakamlik komissiyasiga taqdim etiladi  va hakamlik sudi u murojaat etilgan vaqtda amalda bo‘lgan Komissiyaning  hakamlik qoidalariga muvofiq amalga oshiriladi. Hakamlik sudi qarorlari yakuniy  hisoblanib, ular har ikki tomon uchun majburiy hisoblanadi.<br />
  <br /><strong>14.  Yaxlit kelishuv</strong> <br />
  Ushbu Kelishuv siz va Huawei  o‘rtasidagi barcha kelishuvlarni o‘z ichiga oladi va Dasturiy ta’minotdan  foydalanishni tartibga soladi hamda siz va Huawei o‘rtasida Dasturiy  ta’minotdan foydalanishga oid avvalgi har qanday kelishuvlardan ustun turadi.  Ochiq kodli dasturiy ta’minot, tashqi kontent yoki boshqa Huawei xizmatlaridan  foydalanishda yoki ularni xarid qilishda qo‘shimcha shartlar va qoidalar  qo‘llanilishi mumkin.<br /><br />
  So‘nggi marta  yangilandi: 2016-yil, mart<br />
  © Huawei Device Co., Ltd. 2016. Barcha  huquqlar himoyalangan.</p>
</body>
</html>