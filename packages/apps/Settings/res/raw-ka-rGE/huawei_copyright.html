<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>
<body>
<p><strong>მნიშვნელოვანია:</strong> ეს შეთანხმება არის საბოლოო  მომხმარებლის პროგრამული უზრუნველყოფის სალიცენზიო შეთანხმება (შემდგომში ეს „შეთანხმება“)  თქვენსა (როგორც კერძო პირს, კომპანიასა ან ნებისმიერ ერთეულს) და Huawei Device  Co., Ltd.-ს შორის (შემდგომში „Huawei“) ამ პროგრამული უზრუნველყოფის გამოყენების შესახებ  (იხილეთ ამ შეთანხმების ნაწილი 1.1). გთხოვთ, ყურადღებით წაიკითხოთ ეს შეთანხმება,  სანამ გამოიყენებთ Huawei მოწყობილობას ან ჩამოტვირთავთ პროგრამული უზრუნველყოფის განახლებას,  რომელიც მოხსენიებულია ამ შეთანხმებაში. Huawei მოწყობილობის გამოყენება ან პროგრამული  უზრუნველყოფის განახლების ჩამოტვირთვა ამ შეთანხმებაში აღწერილ შეზღუდვებზე დათანხმებად  ჩაითვლება. თუ არ ეთანხმებით, გთხოვთ, არ გამოიყენოთ Huawei მოწყობილობა და არ ჩამოტვირთოთ  პროგრამული უზრუნველყოფის განახლება. თუ არ ეთანხმებით ამ შეთანხმებას, მათ შორის,  მონაცემთა გამოყენებაზე თანხმობას, რაც განმარტებულია ნაწილში 6, შეგიძლიათ დააბრუნოთ  Huawei მოწყობილობა ჩვენს ფრენჩაიზ მაღაზიაში ან ავტორიზებულ დისტრიბუტორთან, სადაც  შეიძინეთ ის, თანხის დასაბრუნებლად, რამდენადაც ამას Huawei-ს თანხის დაბრუნების პოლიტიკა  ითვალისწინებს. ამ პოლიტიკის პირობები იმ ქვეყნის/რეგიონის კანონებს და ნორმებს შეესაბამება,  სადაც შეიძინეთ მოწყობილობა. <br />
  <strong>წინამდებარე შეთანხმებით რეგულირებადი პროგრამული უზრუნველყოფა  არ მოიცავს ღია წყაროს პროგრამული უზრუნველყოფის კომპონენტებს, როგორც განსაზღვრულია  ნაწილში 1.2. თქვენ ნებისმიერ დროს შეგიძლიათ წვდომა იქონიოთ წინამდებარე შეთანხმებაზე  Huawei-ს ვებსაიტზე (</strong><a href="http://consumer.huawei.com">consumer.huawei.com</a>) <strong>გადასვლით და შეინახოთ წინამდებარე შეთანხმება სამომავლოდ.</strong><strong> </strong><br />
  <br /><strong>1. ზოგადი პირობები</strong> <br />
  1.1 „პროგრამული უზრუნველყოფა“ ამ შეთანხმებაში ნიშნავს:  (1) პროგრამული უზრუნველყოფის კომპონენტებს, რომლებიც მოწოდებულია Huawei მოწყობილობასთან  ერთად, მათ შორის, თუმცა ამით არ შემოიფარგლება, კოდებს და სხვა ჩაშენებულ პროგრამულ  უზრუნველყოფას, დოკუმენტებს, ინტერფეისებს, შიგთავსს, შრიფტებსა და მონაცემებს, რომლებიც  ინახება მოწყობილობაში და დაცულია საავტორო უფლებით, რომელიც Huawei-ს ან მის ლიცენზიარს  ეკუთვნის; (2) განახლებებს და ვერსიების განახლებებს იმ კომპონენტებისა, რომლებიც მოხსენიებულია  ნაწილში (1). პროგრამული უზრუნველყოფა არ მოიცავს ღია წყაროს პროგრამული უზრუნველყოფის  კომპონენტებს, რომლებიც აღწერილია ნაწილში 1.2.<br />
  1.2 Huawei მოწყობილობა ან მისი განახლებები ან ვერსიების განახლებები  შეიძლება ასევე მოიცავდეს პროგრამული უზრუნველყოფის კომპონენტებს, რომლებიც დაცულია  იმ მესამე მხარეების საავტორო უფლებებით, რომლებიც გასცემენ ლიცენზიებს პროგრამული  უზრუნველყოფის ასეთ კომპონენტებზე ღია წყაროს პროგრამული უზრუნველყოფის ლიცენზიების  („ღია წყაროს პროგრამული უზრუნველყოფის კომპონენტები“) სახით. ღია წყაროს პროგრამული  უზრუნველყოფის ასეთი კომპონენტები იდენტიფიცირდება ლიცენზიის სპეციფიკური ინფორმაციით,  რომელიც მოგეწოდებათ მოწყობილობასთან ერთად, იმის მითითებით, რომ ღია წყაროს პროგრამული  უზრუნველყოფის ლიცენზია ვრცელდება შესაბამის კომპონენტზე. შესაბამისად, ღია წყაროს  პროგრამული უზრუნველყოფის კომპონენტების გამოყენებისას მოქმედებს ღია წყაროს პროგრამული  უზრუნველყოფის ლიცენზიების წესები და პირობები. ეს შეთანხმება არ ცვლის უფლებებს და  ვალდებულებებს, რომლებიც შეიძლება გქონდეთ ღია წყაროს პროგრამული უზრუნველყოფის ლიცენზიების  საფუძველზე. თუ ღია წყაროს პროგრამული უზრუნველყოფის კომპონენტებთან დაკავშირებით არსებობს  შეუსაბამობა ამ შეთანხმებაში მოხსენიებულ სალიცენზიო პირობებსა და ღია წყაროს პროგრამული  უზრუნველყოფის ლიცენზიების პირობებს შორის, ღია წყაროს პროგრამული უზრუნველყოფის ლიცენზიებს  უპირატესი ძალა ენიჭებათ.<br />
  1.3 ამ შეთანხმებით დაცულია პროგრამული უზრუნველყოფა, იმის  მიუხედავად, შენახულია ის მხოლოდ წაკითხვად მეხსიერებაზე თუ რაიმე სხვა მედია საშუალებაზე  ან ფორმით, ან Huawei-ს მიერ ავტორიზებულ ინტერნეტ ჩამოტვირთვის მდებარეობაზე, თუ სხვაგვარად  არაა შეთანხმებული.<br />
  <br /><strong>2. საბოლოო მომხმარებლის პროგრამული უზრუნველყოფის ლიცენზია</strong> <br />
  თქვენ გეძლევათ ლიცენზია ამ პროგრამული უზრუნველყოფის (როგორც  განსაზღვრულია ნაწილში 1.1) გამოყენებაზე ერთ Huawei მოწყობილობაში ან კომპიუტერში,  შეზღუდული, არაექსკლუზიური სახით და იმ პირობით, რომ დაიცავთ წინამდებარე შეთანხმების  წესებს და პირობებს. ამ ლიცენზიის გაყიდვა, გადაცემა და კომერციული მიზნებით გამოყენება  დაუშვებელია.<br />
  <br /><strong>3. გამოყენების შეზღუდვები</strong> <br />
  3.1 თქვენ არ შეგიძლიათ Huawei-ს ტექნოლოგიების ან Huawei-ს  ინტელექტუალური საკუთრების გამოყენება Huawei მოწყობილობებთან და/ან პროგრამულ უზრუნველყოფასთან  დაკავშირებული მესამე მხარის მოწყობილობების/აქსესუარების შექმნის, შემუშავების, წარმოების,  გაყიდვის ან ლიცენზირების მიზნით ან პროგრამული უზრუნველყოფის შემუშავებისთვის  Huawei-ს წინასწარი თანხმობის გარეშე.<br />
  3.2 არქივაციის მიზნით შეგიძლიათ გააკეთოთ პროგრამული უზრუნველყოფის  ასლი კომპიუტერის მყარ დისკზე ან სხვა მეხსიერების მედიაზე. თქვენ არ შეგიძლიათ პროგრამული  უზრუნველყოფის გავრცელება ან ქსელით მიწოდება ისე, რომ ის ხელმისაწვდომი გახდეს ერთდროულად  რამდენიმე მოწყობილობაში ან კომპიუტერში.<br />
  3.3 არ შეგიძლიათ გაყიდოთ, გააქირავოთ, ლიზინგით, იჯარით ან  ქველიცენზიით გადასცეთ ან გაავრცელოთ პროგრამული უზრუნველყოფა, მთლიანად თუ ნაწილობრივ,  მესამე მხარეზე, Huawei-ის წინასწარი წერილობითი ნებართვის გარეშე. თუმცა, შეგიძლიათ  გადასცეთ პროგრამული უზრუნველყოფის მთლიანი ლიცენზია, ისევე როგორც Huawei მოწყობილობაზე  საკუთრების უფლება მესამე მხარეს ერთჯერადი სამუდამო გადაცემის სახით, ისე რომ:  (1) გადაცემა უნდა მოიცავდეს თქვენს Huawei მოწყობილობას და მთლიან Huawei პროგრამულ  უზრუნველყოფას; (2) თქვენ არ დაიტოვებთ პროგრამული უზრუნველყოფის ან მისი ნაწილის ასლს;  (3) მხარე, რომელიც მიიღებს Huawei მოწყობილობას და პროგრამულ უზრუნველყოფას, წაიკითხავს  და დაეთანხმება ამ შეთანხმების წესებს და პირობებს.<br />
  3.4  თუ სხვა რამ არ  არის პირდაპირ ნებადართული, თქვენ არ შეგიძლიათ დააკოპიროთ პროგრამული უზრუნველყოფა,  ჩაატაროთ მისი საინჟინრო ანალიზი, დეკომპილირება, დაშლა ან მისგან დერივაციული ნამუშევარი  შექმნათ, ასევე, თანახმა ხართ, არ შეასრულოთ ჩამოთვლილი მოქმედებები და სხვა პირსაც  არ მისცეთ ასეთი მოქმედებების შესრულების საშუალება.<br />
  3.5 შენახვისა და კოპირებისთვის პროგრამული უზრუნველყოფის გამოყენებისას  ავტორიზებული უნდა იყოთ შესაბამისი საავტორო უფლების მფლობელების მიერ კონკრეტულ ქვეყანასა  თუ რეგიონში. Huawei პროგრამული უზრუნველყოფა შეიძლება გამოყენებული იქნეს მასალების  შესაქმნელად, თუ ასეთი გამოყენება შეიზღუდება ისეთი მასალების რეპროდუცირებით, რომლებიც  არაა დაცული საავტორო უფლებით, ასევე მასალების, რომლებზეც საავტორო უფლებას თქვენ  ფლობთ, ან მასალების, რომელთა რეპროდუცირებაზე ავტორიზებული ხართ ან იურიდიული უფლება  გაქვთ აწარმოოთ მათი რეპროდუცირება.<br />
  3.6 თქვენ ეთანხმებით, რომ პროგრამულ უზრუნველყოფას გამოიყენებთ  მხოლოდ ყველა შესაბამისი კანონის და ნორმის დაცვით, იმ ქვეყანაში, სადაც ცხოვრობთ ან  იყენებთ პროგრამულ უზრუნველყოფას.<br />
  <br /><strong>4. უფლებების შენარჩუნება</strong> <br />
  Huawei და მისი ლიცენზიარები ფლობენ და იტოვებენ ყველა უფლებას  და საკუთრების უფლებას პროგრამულ უზრუნველყოფაზე, ასევე, იტოვებენ ნებისმიერ სხვა უფლებას,  რომელიც პირდაპირ არ არის გათვალისწინებული ამ შეთანხმებაში.<strong> </strong><br />
  <br /><strong>5. კონფიდენციალურობა</strong> <br />
  Huawei-ს კონფიდენციალურობა (შემდგომში „კონფიდენციალურობა“)  გაწვდით ინფორმაციას Huawei-ს მიერ შეგროვებული მონაცემებისა და Huawei-ს მიერ ამ მონაცემების  გამოყენების შესახებ. როდესაც პროგრამულ უზრუნველყოფას თქვენს მოწყობილობაში გამოიყენებთ,  Huawei შეაგროვებს მონაცემებს თქვენი მოწყობილობიდან წინამდებარე შეთანხმებისა და კონფიდენციალურობის  პირობების თანახმად. კონფიდენციალურობის დეტალებს შეგიძლიათ გაეცნოთ მისამართზე <a href="http://consumer.huawei.com/privacy-policy">http://consumer.huawei.com/privacy-policy</a>. <br />
  <br /><strong>6. თანხმობა მონაცემთა გამოყენებაზე</strong> <br />
  6.1 თქვენ ეთანხმებით, რომ HUAWEI-მ და მისმა აფილირებულმა პირებმა/ლიცენზიარებმა შეიძლება  შეაგროვონ და გამოიყენონ  მონაცემები თქვენი მოწყობილობიდან (მათ შორის და შეზღუდვის გარეშე, ტექნიკური ინფორმაცია,  საკონტაქტო ინფორმაცია და ტექსტური/ხმოვანი შეტყობინებები) და ასეთი შეგროვება და გამოყენება  დაკავშირებულია ამ პროგრამული უზრუნველყოფის თქვენ მიერ გამოყენებასთან და/ან ხელს  უწყობს პროგრამული უზრუნველყოფის ფუნქციებისა და ფუნქციონალობის თქვენ მიერ გამოყენებას  ან უწყვეტ გამოყენებას. იმისათვის, რომ HUAWEI-მ შეძლოს მოგაწოდოთ  პროგრამული უზრუნველყოფის განახლებები ან ახალი ვერსიები, პროდუქტის მხარდაჭერა და  პროდუქტთან დაკავშირებული სხვა სერვისები, ასევე, ეთანხმებით, რომ HUAWEI-მ და მისმა აფილირებულმა  პირებმა/ლიცენზიარებმა  შეიძლება შეაგროვონ სისტემისა და პროგრამის მონაცემები თქვენი მოწყობილობიდან,  მათ შორის, თქვენი მოწყობილობის სახელი, სისტემისა და პროგრამის ვერსიები, რეგიონული  და ენობრივი პარამეტრები, მოწყობილობის ვერსიის ინფორმაცია, მოწყობილობის საიდენტიფიკაციო  მონაცემები (IMEI,  ESN, MEID და SN),  მდებარეობის ინფორმაცია (მათ შორის, იმ ტერიტორიის ზონალური ID,  სადაც თქვენი მოწყობილობა მდებარეობს), სერვისის მომწოდებლის  ქსელის ID  (PLMN) და IP მისამართი. <br />
  6.2 თუ აირჩევთ, დაეხმაროთ HUAWEI-ს პროდუქტებისა და სერვისების  გაუმჯობესებაში HUAWEI-ს EMUI მომხმარებლის ინტერფეისის გაუმჯობესების პროგრამაში  მონაწილეობით, HUAWEI-მ და მისმა აფილირებულმა  პირებმა/ლიცენზიარებმა შეიძლება შეაგროვონ მონაცემები თქვენი მოწყობილობიდან გაანალიზების  მიზნით. შეგროვებული მონაცემები მოიცავს თქვენი მოწყობილობის კონფიგურაციის მონაცემებს,  პროგრამის სტატისტიკურ მონაცემებსა და შეცდომების ჟურნალის მონაცემებს. შეგროვებამდე  და დამუშავებამდე ყველა მონაცემი ანონიმური გახდება. <br />
  6.3 თქვენი მოწყობილობიდან შეგროვებული ყველა მონაცემი შეიძლება  დამუშავდეს ან გადაეცეს HUAWEI-ს და მის აფილირებულ პირებს/ლიცენზიარებს თქვენი საცხოვრებელი  ქვეყნის ფარგლებს გარეთ. ეს ნიშნავს, რომ მონაცემები შეიძლება გადაეცეს და მასზე წვდომა  იქონიოს სხვა იურისდიქციებმა, იმ ქვეყნის ფარგლებს გარეთ, სადაც თქვენ HUAWEI-ს  პროდუქტებს ან სერვისებს იყენებთ. ამ იურისდიქციებს შესაძლოა მონაცემთა დაცვის განსხვავებული  კანონმდებლობა გააჩნდეს, ან ასეთი კანონმდებლობა შესაძლოა საერთოდ არც არსებობდეს.  ასეთ შემთხვევებში, HUAWEI  უზრუნველყოფს, მონაცემებთან დაკავშირებით ამოქმედდეს დაცვის მსგავსი და ადეკვატური  დონე, ყველა მოქმედი კანონისა და ნორმის შესაბამისად. <br />
  6.4 HUAWEI შეინარჩუნებს თქვენს მონაცემებს მხოლოდ დროის იმ პერიოდის  განმავლობაში, რომელიც საჭიროა წინამდებარე შეთანხმებისა და კონფიდენციალურობის თანახმად  განსაზღვრული მიზნების შესასრულებლად, გარდა იმ შემთხვევისა, როცა საჭიროა ასეთი შენარჩუნების  უფრო ხანგრძლივი პერიოდი ან ეს ნებადართულია კანონით. მიუხედავად იმისა, რომ HUAWEI  იღებს ყველა ტექნიკურ და ორგანიზაციულ ზომას, რათა მოხდეს თქვენს მონაცემებზე არაავტორიზებული  წვდომის ან მათი გამჟღავნების თავიდან აცილება, გთხოვთ, გაითვალისწინოთ, რომ აბსოლუტურად  საიმედო უსაფრთხოების ზომები არ არსებობს.<br />
  6.5  თანხმობის ეს განცხადება შეიძლება ნებისმიერ დროს გამოიხმოთ, რაც დაუყოვნებლივ შევა  ძალაში. გამოხმობის შემთხვევაში, იმოქმედებს პირობები, რომლებიც განსაზღვრულია ნაწილში  7, რაც მართავს წინამდებარე შეთანხმების შეწყვეტას. <br />
  <br /><strong>7. შეწყვეტა და უწყვეტი ეფექტიანობა</strong> <br />
  7.1 წინამდებარე შეთანხმება მოქმედებს პროგრამული შეთანხმების  ინსტალაციის პირველი დღიდან. შეგიძლიათ შეწყვიტოთ ეს შეთანხმება ნებისმიერ დროს ამ  პროგრამული უზრუნველყოფის, მისი ყველა სარეზერვო ასლის და Huawei-ს მიერ მოწოდებული  შესაბამისი მასალის სამუდამოდ წაშლით, განადგურებით და დაბრუნებით, საკუთარი ხარჯებით.  Huawei-მ ან მისმა ლიცენზიარებმა შეიძლება შეწყვიტონ წინამდებარე შეთანხმება ნებისმიერ  დროს შეტყობინების გარეშე, თუ დაარღვევთ ამ შეთანხმების რომელიმე წესს ან პირობას.  შეწყვეტისთანავე თქვენ ვალდებული ხართ, დაუყოვნებლივ შეწყვიტოთ ამ პროგრამული უზრუნველყოფის  გამოყენება და წაშალოთ მთელი პროგრამული უზრუნველყოფა და მასთან დაკავშირებული მასალები,  რომლებიც უკვე დააკოპირეთ და/ან დააინსტალირეთ თქვენს Huawei მოწყობილობაში ან კომპიუტერში.<br />
  7.2 ნაწილები 6, 8, 9, 10, 11, 13 და 14 დარჩება ძალაში ამ  შეთანხმების შეწყვეტის შემდეგ.<br />
  <br /><strong>8. გარანტიების უარყოფა</strong> <br />
  8.1 თქვენთვის ცნობილია, რომ პროგრამული უზრუნველყოფა მოგეწოდათ  „როგორც არის“, რაიმე სახის, გამოხატული ან ნაგულისხმევი, გარანტიის გარეშე და შესაბამისი  კანონით მაქსიმალურად დაშვებულ ფარგლებში არც Huawei, არც მისი ლიცენზიარები ან აფილირებული  პირები, არც საავტორო უფლების მფლობელები არ აკეთებენ რაიმე განცხადებას და არ იძლევიან  გარანტიას, გამოხატულს ან ნაგულისხმევს, მათ შორის, მაგრამ არა მხოლოდ, გაყიდვასთან  დაკავშირებულ გარანტიებს, დამაკმაყოფილებელი ხარისხის, კონკრეტული მიზნებისთვის შესაბამისობის,  სიზუსტის, უწყვეტი მუშაობის და მესამე მხარის უფლებების დაურღვევლობის გარანტიას.  Huawei ან სხვა მხარე არ იძლევა რაიმე გარანტიას, რომ პროგრამული უზრუნველყოფის ფუნქციები  დააკმაყოფილებს თქვენს მოთხოვნებს, ან რომ პროგრამული უზრუნველყოფის მუშაობა იქნება  უწყვეტი ან შეცდომების გარეშე. თქვენ საკუთარ თავზე იღებთ ყველა პასუხისმგებლობას და  რისკს სასურველი შედეგების მისაღწევად პროგრამული უზრუნველყოფის დაინსტალირებაზე, გამოყენებაზე  და მისგან შედეგების მიღებაზე.8.2 ამ პროგრამული უზრუნველყოფის დაინსტალირებამ შეიძლება  გავლენა მოახდინოს მესამე მხარის პროგრამული უზრუნველყოფების ან სერვისების ხელმისაწვდომობაზე.  Huawei არ იძლევა გარანტიას, რომ ეს პროგრამული უზრუნველყოფა შეიცავს ფუნქციებს ან  სერვისებს, რომლებიც დააკმაყოფილებს თქვენს მოთხოვნებს, რომ ეს პროგრამული უზრუნველყოფა  და მისი სერვისები იქნება თავისუფალი შეცდომებისგან/ხარვეზებისგან ან რომ პროგრამული  უზრუნველყოფა მოგაწვდით უწყვეტ და მუდმივ სერვისებს. გარდა ამისა, HUAWEI არ იძელვა გარანტიას, რომ ეს პროგრამული უზრუნველყოფა თავსებადი  იქნება რომელიმე მესამე მხარის პროგრამულ უზრუნველყოფასთან ან სერვისთან.<br />
  8.3 გარდა ამისა, თქვენ ადასტურებთ, რომ Huawei პროგრამული  უზრუნველყოფა და სერვისები არ არის გამიზნული ან შესაბამისი ისეთ სიტუაციებში ან გარემოში  გამოსაყენებლად, სადაც შესაძლებელია ვერ განხორციელდეს, მოხდეს დაგვიანება ან იყოს  შეცდომები ან უზუსტობა შიგთავსში, მონაცემებში ან ინფორმაციაში, რომელიც მოწოდებულია  Huawei პროგრამული უზრუნველყოფით ან სერვისებით, რამაც შეიძლება გამოიწვიოს სიკვდილი,  პერსონალის დაზიანება ან მძიმე ფიზიკური ან ეკოლოგიური ზიანი, მათ შორის, მაგრამ არა  მხოლოდ, ოპერაციებში ბირთვულ სადგურებზე, საჰაერო ნავიგაციაში ან საკომუნიკაციო სისტემებში,  საჰაერო მიმოსვლის კონტროლისას, რეანიმაციულ ან საბრძოლო სისტემებში. <br />
  <br /><strong>9. პასუხისმგებლობის შეზღუდვა</strong><br />
  9.1 Huawei არ იქნება პასუხისმგებელი პროგრამული უზრუნველყოფის  გამოყენების პრობლემებზე, რომლებიც გამოწვეულია ბოროტად გამოყენებით, არასწორი გამოყენებით  ან არაავტორიზებული ცვლილებებით.<br />
  9.2 შესაბამისი კანონის მხრიდან აკრძალვის არარსებობის შემთხვევაში,  არცერთ შემთხვევაში Huawei, მისი თანამშრომლები, ან ლიცენზიარები, ან შვილობილი კომპანიები  არ იქნებიან პასუხისმგებელი მოგების, შემოსავლის, გაყიდვების, მონაცემების ან ჩანაცვლებული  ნივთების ან სერვისების შესყიდვის ღირებულების რაიმე დანაკარგზე, ქონების დაზიანებაზე,  პერსონალის ზიანზე, საქმიანობის შეწყვეტაზე, ბიზნეს ინფორმაციის დაკარგვაზე ან რაიმე  სპეციალური, პირდაპირი, არაპირდაპირი, ეკონომიკური, ფარული, სპეციალური ან შედეგობრივი  ზიანისთვის, როგორც არ უნდა იყოს გამოწვეული და თუნდაც წარმოიშვას კონტრაქტის საფუძველზე,  დელიქტის, დაუდევრობის ან პასუხისმგებლობის სხვა თეორიის შედეგად, რომელიც გამოწვეულია  პროგრამული უზრუნველყოფის გამოყენების ან გამოყენების შეუძლებლობის გამო, მაშინაც კი,  თუ Huawei, ან მისი ლიცენზიარები, ან შვილობილი კომპანიები გაფრთხილებული არიან ამ  ზიანის შესაძლებლობის შესახებ. ზოგიერთი იურისდიქცია არ იძლევა პასუხისმგებლობის არიდების  შესაძლებლობას პერსონალის დაზიანების ან შემთხვევითი ან შედეგობრივი ზიანისას, ამგვარად,  შესაძლებელია ეს არიდება თქვენ არ შეგეხოთ.<br />
  9.3 Huawei-ს მთლიანი პასუხისმგებლობა თქვენდამი (გარდა იმ  შემთხვევისა, როდესაც შესაძლებელია მოთხოვნილი იყოს შესაბამისი კანონით, შემთხვევებისა,  რომელმაც გამოიწვია სიკვდილი, ან პერსონალის დაზიანება, რაც გამოწვეული იყო  Huawei-ის დაუდევრობით) არ შეიძლება აჭარბებდეს თქვენ მიერ Huawei მოწყობილობის ყიდვისას  გადახდილ თანხას.<br />
  <br /><strong>10. ტექნიკური მხარდაჭერა</strong><br />
  ამ შეთანხმებით Huawei არ არის ვალდებული გაგიწიოთ პროგრამული  უზრუნველყოფის ტექნიკური მხარდაჭერა.<br />
  <br /><strong>11. ექსპორტის კონტროლი</strong><br />
  არ შეგიძლიათ გამოიყენოთ ან სხვაგვარად გაიტანოთ ექსპორტით  ან რეექსპორტით Huawei პროგრამული უზრუნველყოფა, გარდა იმ შემთხვევისა, თუ ეს ავტორიზებულია  იმ კანონმდებლობით, რომლის იურისდიქციაშიც Huawei პროგრამული უზრუნველყოფა იქნა შეძენილი.<br />
  <br /><strong>12. მიმოწერა</strong><br />
  ნებისმიერი ან ყველა შეტყობინება და მიმოწერა უნდა განხორციელდეს  წერილობით, რეგისტრირებული ფოსტიდან ან ელფოსტით წაკითხვის დადასტურების მიღებით.<br />
  <br /><strong>13. დავების გადაჭრა და მარეგულირებელი კანონები</strong> <br />
  13.1 ეს შეთანხმება რეგულირდება და შემუშავებულია ჩინეთის სახალხო  რესპუბლიკის კანონმდებლობის დაცვით.<br />
  13.2 ამ შეთანხმებით ან მასთან დაკავშირებით წარმოშობილი ნებისმიერი  და ყველა დავა თავდაპირველად უნდა განხილულ იქნეს მეგობრული მოლაპარაკებით აქ მოცემულ  მხარეებს შორის. წინააღმდეგ შემთხვევაში, ისინი უნდა წარედგინოს შენჟენის საარბიტრაჟო  კომისიას არბიტრაჟისთვის, რომელიც უნდა ჩატარდეს კომისიის არბიტრაჟის წესების მიხედვით,  რომლებიც ძალაშია არბიტრაჟისთვის მიმართვის დროს. არბიტრაჟის გადაწყვეტილება საბოლოოა  და სავალდებულოა ორივე მხარისთვის.<br />
  <br /><strong>14. მთლიანი შეთანხმება</strong> <br />
  ეს შეთანხმება და მისი დანართები წარმოადგენს მთლიან შეთანხმებას  თქვენსა და Huawei-ს შორის და არეგულირებს თქვენ მიერ პროგრამული უზრუნველყოფის გამოყენებას.  მას უპირატესი ძალა ენიჭება პროგრამულ უზრუნველყოფასთან დაკავშირებით ყველა თქვენსა  და Huawei-ს შორის დადებულ ყველა წინა შეთანხმებასთან შედარებით. თქვენზე შეიძლება,  ასევე, გავრცელდეს დამატებითი წესები და პირობები, რომლებიც შეიძლება მოქმედებდეს თქვენ  მიერ ღია წყაროს პროგრამული უზრუნველყოფის, მესამე მხარის შიგთავსის ან სხვა  Huawei სერვისების გამოყენებისას ან შეძენისას.<br /><br />
  ბოლოს განახლდა: მარტი, 2016<br />
  Copyright © Huawei Device Co., Ltd. 2016. ყველა  უფლება დაცულია.&nbsp;</p>
<div>
  <div> </div>
</div>
</body>
</html>